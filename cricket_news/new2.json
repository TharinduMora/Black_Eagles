[
    {
        "category": "ක්‍රිකට්",
        "content": "‘ඩයලොග් 4G - සන්ඬේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ (2018) සමස්ත ලංකා පාසල් කාණ්ඩයේ පෙරමුණේ පසුවන ගල්කිස්ස සාන්ත තෝමස් විදුහලේ ඩෙලන් පීරිස් 13 වැනි සතිය නිමාවන විට ඡන්ද 13,000 සීමාව පසුකර යෑමට සමත්ව සිටියි.\r\nගෙවී ගිය සතිය තුළදී ලබාගත් ඡන්ද 1,617 ත් සමග මේ වන විට ඔහු ලබා සිටින මුළු ඡන්ද සංඛ්‍යාව 13,386 කි. \r\nසමස්ත ලංකා පාසල් කාණ්ඩයේ දෙවැනි ස්ථානයේ රැදී සිටින බම්බලපිටිය ශාන්ත පීතර විදුහලේ සචින් සිල්වා මේ වන විට ලබා සිටින මුළු ඡන්ද සංඛ්‍යාව 7,512 ක් වන අතර ගෙවී ගිය සතිය තුළදී ඔහු ඡන්ද 1,187 ක් ලබාගෙන තිබේ. ඒ අනුව පළමු ස්ථානයේ පසුවන ඩෙලන් සහ දෙවැනි ස්ථානයේ පසුවන සචින් අතර පැවැති ඡන්ද පරතරය 5444 සිට 5874 ක් දක්වා ඡන්ද 430 කින් ඉහළ ගොස් ඇතත් දෙදෙනාම පසුගිය සතියේදී ඡන්ද 1000 ඉක්මවා ලබාගැනීමට සමත්ව සිටිති. \r\nඉකුත් සතියේදී සමස්ත ලංකා පාසල් කාණ්ඩයේ තෙවැනි ස්ථානයට පැමිණි කොළඹ ඩී.එස්. සේනානායක විදුහලේ විහන් ගුණසේකර මේ වන විට ලබා සිටින ඡන්ද සංඛ්‍යාව 4,464 කි. කොළඹ ආනන්ද විදුහලේ අසේල් සිගේරා ඡන්ද 2,395 ක් ලබා එහි සිවුවැනි ස්ථානයේ පසුවේ. \r\nකොළඹ කේරි විදුහලේ දෙනුවන් පෙරේරා ඡන්ද 6,034ක් ලබාගනිමින් නැගී එන කාණ්ඩයේ පෙරමුණ ගෙන ඇති අතර රත්නපුර ශාන්ත ඇලවීෂියස් විදුහලේ කෙනුල ගුණරත්න ඡන්ද 3,657 ක් ලබාගනිමින් එම කාණ්ඩයේ දෙවැනි ස්ථානයට පැමිණ සිටියි. \r\nබාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සිය ඡන්ද සංඛ්‍යාව 4,433 ක් දක්වා වර්ධනය කරගෙන ඇති අතර එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 2,894 කි.",
        "date": "2018-01-01 17:09:15",
        "sid": "1",
        "title": "ඩෙලන් - සචින් කරට කර ගමනක",
        "wid": "1"
    },
    {
        "category": "ක්‍රිකට්",
        "content": "ජනවාරි මාසයේදී ඉන්දියාවට එරෙහිව පැවැත්වෙන ටෙස්ට් ක්‍රිකට් තරගාවලිය සඳහා ප්‍රබල වේග පන්දු යවන්නන් දෙදෙනකු වන ඩේල් ස්ටේන් සහ ක්‍රිස් මොරිස් දකුණු අප්‍රිකානු සංචිතයට කැඳවීමට එරට ක්‍රිකට් තේරීම් කමිටුව පියවර ගෙන තිබේ. ඉකිළියේ මස්පිඩු ඇදීමක් හේතුවෙන් මොරිස්ට දෙසැම්බර් මාසයේදී සිම්බාබ්වේට එරෙහිව  පැවැති ටෙස්ට් තරගය අහිමි වූ අතර ස්ටේන්ට විවිධ ආබාධ හේතුවෙන් වසරකට ආසන්න කාලයක් දකුණු අප්‍රිකානු කණ්ඩායම නියෝජනය කිරීමට නොහැකි විය.\r\nඔවුන් දෙදෙනා යළි දකුණු අප්‍රිකානු කණ්ඩායම සමග එක්වීමත් ඔවුන්ගේ වේග පන්දු බලඇණිය තවත් ශක්තිමත් වන අතර මෝනි මෝකල්, වර්නන් පිලැන්ඩර්, කගිසෝ රබාඩා සහ ඇන්ඩිල් පෙලුක්වායෝ මෙම තරගාවලියේදී දකුණු අප්‍රිකානු කණ්ඩායමේ සෙසු වේග පන්දු යවන්නන් ලෙස කටයුතු කරති.\r\nපිට කොන්දේ සහ උරහිසේ අබාධයක් හේතුවෙන් සිම්බාබ්වේට එරෙහිව පැවැති ටෙස්ට් තරගයට සහභාගි නොවූ දකුණු අප්‍රිකානු කණ්ඩායමේ නිත්‍ය නායක ෆෆ් ඩුප්ලෙසී ඉන්දීය තරගාවලිය සඳහා නම් කරන ලද සංචිතයට කැඳවා සිටින අතර එම තරගාවලියේදී යළිත් දකුණු අප්‍රිකානු කණ්ඩායම මෙහෙයවීම සඳහා ඔහු සූදානමින් සිටියි.\r\nආබාධ හේතුවෙන් දීර්ඝ කාලයක් ටෙස්ට් ක්‍රිකට් තරගවලට සහභාගි වීමෙන් වැලකී සිටි ඒ.බී. ඩිවිලියර්ස්ද සිම්බාබ්වේට එරෙහිව පැවැති ටෙස්ට් තරගයේදී යළිත් කණ්ඩායමට එක්වූ අතර එම තරගයේදී දකුණු අප්‍රිකානු කණ්ඩායමේ නායකයා ලෙසද ඔහු කටයුතු කළේය.\r\nඩුප්ලේසී සහ ඩිවිලියස්ර්ගේ පැමිණීමත් සමග දකුණු අප්‍රිකානු කණ්ඩායමේ පිතිකරු ලැයිස්තුවද වඩාත් ශක්තිමත් වී ඇති අතර හෂීම් අම්ලා, ක්වින්ටින් ඩි’කොක්, ඩීන් එල්ගා, ටෙම්බා බවුමා සහ තියුනිස් ඩි’බෘයින් දකුණු අප්‍රිකානු කණ්ඩායමේ සෙසු පිතිකරුවන් ලෙස කටයුතු කරති.",
        "date": "2018-01-01 17:23:28",
        "sid": "2",
        "title": "දකුණු අප්‍රිකානුවෝ වේග පන්දුව බලගන්වති",
        "wid": "1"
    },
    {
        "category": "ක්‍රිකට්",
        "content": "අළුබඳුන තරගාවලියෙන් අනතුරුව ඕස්ට්‍රේලියාවට එරෙහිව පැවැත්වෙන එක්දින ක්‍රිකට් තරගාවලිය සඳහා නම් කරන ලද එංගලන්ත සංචිතයට තුන් ඉරියව් ක්‍රීඩක බෙන් ස්ටෝක්ස් වෙනුවට මුල් පෙළ පිතිකරුඩේවිඩ් මැලන් ඇතුළත් කිරීමට එරට ක්‍රිකට් තේරීම් කමිටුව පියවර ගෙන තිබේ.\r\nබ්‍රිස්ටල්හි රාත්‍රී සමාජ ශාලවක් තුළදී ඇතිවූ ගැටුමකට සම්බන්ධ වීම නිසා එංගලන්ත ක්‍රිකට් පාලක මණ්ඩලය, ස්ටෝක්ස්ට තාවකාලික ජාත්‍යන්තර තරග තහනමක් පනවා ඇති බැවින් ඔහුට මෙම තරගාවලියද අහිමිවනු ඇත.\r\n අළුබඳුන තරගාවලිය සඳහා මෙන්ම එක්දින තරගාවලිය සඳහාද ස්ටොක්ස් නම් කර තිබුණද,  ඔහුට එරෙහිව එල්ල වී ඇති චෝදනා වලින් නිදහස්වන තෙක් ඔහුව කණ්ඩායමට ඇතුළත් කර නොගන්නා බවට කණ්ඩායම් කලමණාකාරීත්වය ස්ටෝක්ස්ට දැනුම් දී තිබේ.\r\nමේ වන විට 30 වැනි වියේ පසුවන ඩේවිඩ් මැලන් තවමත් එක්දින ජාත්‍යන්තර ක්‍රිකට් තරගයකට ක්‍රීඩා කර නොමැති අතර ජූනි මාසයේදී දකුණු අප්‍රිකාවට එරෙහිව විස්සයි20 ජාත්‍යන්තර වරම් දිනාගත්තේය. මෙවර අළුබඳුන තරගාවලියේදී ටෙස්ට් වරම් දිනාගත් ඔහු ඕස්ටේ්‍රලියාවට එරෙහිව පැවැත්වෙන එක්දින තරගාවලියේදී එක්දින වරම් දිනාගැනීමට නියමිතටය.\r\nමිඞ්ල්සෙක්ස් ප්‍රාන්තය නියෝජනය කරන මැලන් එංගලන්ත කණ්ඩායම වෙනුවෙන් පර්ත්හිදී පැවැති ටෙස්ට් තරගයේදී සිය මංගල ශතකය ලබාගත් අතර මේ දක්වා ඉනිම් 7 කදී ඔහු රැස්කරගෙන සිටින ටෙස්ට් ලකුණු සංඛ්‍යාව 316 කි.  \r\nදෙරට අතර පැවැත්වෙන එක්දින තරගාවලිය තරග 5 කින් සමන්විත වන අතර එහි පළමු තරගය ජනවාරි මස 14 වැනිදා මෙල්බර්න්හිදී පැවැත්වීමට නියමිතය.",
        "date": "2018-01-01 18:15:49",
        "sid": "3",
        "title": "ස්ටෝක්ස් වෙනුවට ඩේවිඩ් මැලන් කැඳවයි",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ ‘බී’ ශ්‍රේණිය යටතේ පැවැත්වෙන තරගාවලියේ තෙවැනි සතිය අවසාන වන විට ප්‍රසාද ලකුණු සටහනේ පෙරමුණ ගැනීමට ප්‍රසාද ලකුණු 32.885 ක් ලබාගත් නාවික හමුදා ක්‍රීඩා සමාජය සමත්විය.\r\nතරග තුනකට සහභාගිවී ඇති නාවික හමුදා ක්‍රීඩා සමාජය එක් තරගයක් ජයගැනීමට සමත්වී ඇති අතර තරග දෙකක් ජය පරාජයෙන් තොරව අවසන් කරගෙන ඇත.\r\nප්‍රසාද ලකුණු 28.955 ක් ලබාගත් පානදුර ක්‍රීඩා සමාජයට ප්‍රසාද ලකුණු සටහනේ දෙවැනි ස්ථානය හිමිවී ඇති අතර ප්‍රසාද ලකුණු 28.870 ක් ලබාගත් පොලිස් ක්‍රීඩා සමාජය ප්‍රසාද ලකුණු සටහනේ තෙවැනි ස්ථානය ලබා ගැනීමට සමත්වී ඇත.",
        "date": "2018-01-02 15:51:20",
        "sid": "4",
        "title": "නාවික හමුදාව ‘බී’ ශ්‍රේණියේ පෙරමුණ ගනී",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III  වැනි කොටසේ තරගයකදී හංවැල්ල රාජසිංහ මධ්‍ය මහා විද්‍යාලයට එරෙහිව ලකුණු 124 ක ජයක් හිමිකර ගැනීමට වත්තල ශාන්ත ජෝසප් විද්‍යාලය පසුගියදා සමත්විය. මෙම තරගය ක්‍රිස්ට් කිංග්ස් විද්‍යාලීය ක්‍රීඩාංගණයේදී පැවැත්විණි.\r\nහංවැල්ල රාජසිංහ මධ්‍ය මහා විද්‍යාලයේ උදාර ජයතිලක ලකුණු 101 කට කඩුලු 13 ක් දවාගනිමින් තරගය පුරා පන්දුවෙන් දස්කම් දැක්වුවද තරගය ජයගැනිමට තරම් එය ප්‍රමාණවත් නොවීය.\r\nශා. ජෝසප් විද්‍යාලය - පළමු ඉනිම - ඕවර 37.4 කදී සියලුදෙනා දැවී ලකුණු 142\r\n(විමුත් එරන්ත 42, පසිඳු ජයත් 39, උදාර පින්තු 22, උදාර ජයතිලක 24/6, උදේෂ් කාවින්ද 63/4)\r\nරාජසිංහ ම.ම. විද්‍යාලය - පළමු ඉනිම - ඕවර 32.2 කදී සියලුදෙනා දැවී ලකුණු 75\r\n(චමෝද් ගයාන් 07/3, විමුත් එරංන්ත 19/3, හසංජ ඉහාන් 09/2, අමිත් අකලංක 34/2)\r\nශා. ජෝසප් විද්‍යාලය - දෙවැනි ඉනිම - ඕවර 65 කදී සියලුදෙනා දැවී ලකුණු 166\r\n(විකුම් තරූෂ 34, උදාර පින්තු 27, හසංජ ඉහාන් 21, උදාර ජයතිලක 77/7)\r\nරාජසිංහ ම.ම. විද්‍යාලය - දෙවැනි ඉනිම - ඕවර 48 කදී සියලුදෙනා දැවී ලකුණු 109\r\n(සචින් මලින්ද 24, ඩලස් කීත් 13/3, විමුත් එරංන්ත 16/3, අස්මිත් අකලංක 43/3)",
        "date": "2018-01-02 16:34:53",
        "sid": "5",
        "title": "ශා.ජෝසප් විද්‍යාලයට ලකුණු 124 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ I වැනි කොටසේ තරගයකදී කොළඹ ඩී.එස්. සේනානායක විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ තර්ස්ටන් විද්‍යාලය පසුගියදා සමත්විය. මෙම තරගය තර්ස්ටන් විද්‍යාලීය ක්‍රීඩාංගණයේදී පැවැත්විණි.\r\nඩී.එස්. සේනානායක විද්‍යාලය - පළමු ඉනිම - ඕවර 45.5 කදී සියලුදෙනා දැවී ලකුණු 163\r\n(ශෙනාල් චන්ද්‍ර 49, ඉසුරු ආදිත්‍ය 33, අයන්ත ද සිල්වා 36, සඳරු ඩයස් 42/4, අයේෂ් හර්ෂණ 11/3)\r\nතර්ස්ටන් විද්‍යාලය - පළමු ඉනිම - ඕවර 66.4 කදී සියලුදෙනා දැවී ලකුණු 231\r\n(නිමේෂ් පෙරේරා 74, සවන් ප්‍රභාෂ් 51, පසිඳු දේශාන් 45, මුදිත ලක්ෂාන් 31/4, අයන්ත ද සිල්වා 16/3)\r\nඩී.එස්. සේනානායක විද්‍යාලය - දෙවැනි ඉනිම - ඕවර 51 කදී කඩුලු 7 ක් දැවී ලකුණු 213\r\n(මුදිත ලක්ෂාන් 84, පසිඳු ආදිත්‍ය 52, ටෙරන් බාස්කරන් 21, අයේෂ් හර්ෂණ 32/4, සඳරු ඩයස් 45/2)\r\nතර්ස්ටන් විද්‍යාලය - දෙවැනි ඉනිම - ඕවර 9 කදී කඩුලු 4 ක් දැවී ලකුණු 43\r\n(මෙතුශාන් කුමාර 16/2, මුදිත ලක්ෂාන් 23/2)",
        "date": "2018-01-02 16:37:21",
        "sid": "6",
        "title": "තර්ස්ටන් විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ I වැනි කොටසේ තරගයකදී ගම්පහ බණ්ඩාරනායක විද්‍යාලයට එරෙහිව ලකුණු 92 ක ජයක් හිමිකර ගැනීමට මහනුවර ත්‍රිත්ව විද්‍යාලය පසුගියදා සමත්විය. මෙම තරගය මහනුවර අස්ගිරිය ක්‍රීඩාංගණයේදී පැවැත්විණි.\r\nවිමුක්ති නෙතුමාල් සහ කවිශ්ක සේනාධීර කඩුලු 8 බැගින් දවාගනිමින් තරගය පුරා පන්දුවෙන් දස්කම් දැක්වූහ.\r\nත්‍රිත්ව විද්‍යාලය - පළමු ඉනිම - ඕවර 57.4 කදී සියලුදෙනා දැවී ලකුණු 178\r\n(ආනන්ද කුමාර් 53, චානුක කුමාරසිංහ 24, ටේ‍රවොන් පර්පිවන් 21, ශහිරු රොශේන් 12/4, ජනිඳු ජයවර්ධන 47/3)\r\nබණ්ඩාරනායක විද්‍යාලය - පළමු ඉනිම - ඕවර 58.4 කදී සියලුදෙනා දැවී ලකුණු 148\r\n(අරෝෂ මදුෂාන් 66, විමුක්ති නෙතුමාල් 53/5, කවිශ්ක සේනාධීර 43/4)\r\nත්‍රිත්ව විද්‍යාලය - පළමු ඉනිම - ඕවර 34.2 කදී කඩුලු 5 ක් දැවී ලකුණු 177\r\n(හසින්ත ජයසූරිය 57, ටේ‍රවොන් පර්පිවන් 39, ශහිරු රොශේන් 46/3)\r\n බණ්ඩාරනායක විද්‍යාලය - පළමු ඉනිම - ඕවර 48.4 කදී සියලුදෙනා දැවී ලකුණු 115\r\n(පසිඳු බණ්ඩාර 45, අරෝෂ මදුශාන් 30, කවිශ්ක සේනාධීර 36/4, විමුක්ති නෙතුමාල් 46/3)",
        "date": "2018-01-02 16:39:43",
        "sid": "7",
        "title": "ත්‍රිත්ව විද්‍යාලයට ලකුණු 92 ක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ ‘ඒ’ ශ්‍රේණිය යටතේ පැවැත්වෙන හලාවත මේරියන්ස් සහ බදුරලිය කණ්ඩායම් අතර කටුනායක නිදහස් වෙළඳ කළාපීය ක්‍රීඩාංගණයේදී අද (02 වැනිදා) ආරම්භවූ තරගයේ පළමු දිනය නිමාවන විටදී කඩුලු 9 ක් දැවී ලකුණු 356 ක් රැස්කිරීමට හලාවත මේරියන්ස් කණ්ඩායම සමත්විය.\r\nසචිත්‍ර සේරසිංහ පන්දු 138 කදී හයේ පහර දෙකක් සහ හතරේ පහර 12 ක් සමගින් ලකුණු 103 ක් හලාවත මේරියන්ස් ඉහළ ලකුණු සංඛ්‍යාවක් කරා රැගෙන යාමට සමත්විය.\r\nහලාවත මේරියන්ස් - පළමු ඉනිම - ඕවර 84 කදී කඩුලු 9 ක් දැවී ලකුණු 356\r\n(කසුන් විදුර 23, සචිත්‍ර සේරසිංහ 103, පුලින තරංග 70, ඉසුරු උදාන 41, මාලින්ද පුෂ්පකුමාර 31, තීක්ෂිල ද සිල්වා 20, අලංකාර අසංක 74/4, ඩිලේෂ් ගුණරත්න 76/3, දුවිඳු තිලකරත්න 80/2)",
        "date": "2018-01-02 18:33:23",
        "sid": "8",
        "title": "සචිත්‍රගෙන් ශතකයක්",
        "wid": "1"
    },
    {
        "category": "ක්‍රිකට්",
        "content": "ලෝකයේ පැරණිතම ටෙස්ට් ක්‍රිකට් ක්‍රීඩාංගණය වන මෙල්බර්න් ක්‍රිකට් ක්‍රීඩාංගණයේ තණතීරුව ටෙස්ට් තරග සඳහා තිබිය යුතු මට්ටමට වඩා ‘දුර්වල’ බව අන්තර්ජාතික ක්‍රිකට් සභාව කියයි. එංගලන්තය සහ ඕස්ටේ්‍රලියාව අතර පැවැත්වෙන අළු බඳුන තරගාවලියේ සිවුවැනි තරගය පැවැතියේ මෙල්බර්න් ක්‍රිකට් ක්‍රීඩංගණයේදීය.\r\nමෙම තරගයේදී දෙපිලේම පිතිකරුවන් විශාල ලෙසින් ලකුණු ලබාගත් අතර පන්දු යවන්නන්ට කිසිම ආකාරයේ වාසියක් නොවූයෙන් තරගය ජය පරාජයෙන් තොරව නිමා විය. තරගයෙන් අනතුරුව දෙපිලේම නායකයන් කියා සිටියේ මෙල්බර්න් තණතීරුවෙන් පන්දු යවන්නන්ට කිසිම ආකාරයේ සහයෝගයක් නොලැබුණු බවයි.\r\nටෙස්ට් තරගයක ජයග්‍රහණයක් සඳහා අවම වශයෙන් කඩුලු 20 කට වැඩි සංඛ්‍යාවක් බිඳ වැටිය යුතු නමුත් මෙම තරගයේදී දෙපිලේම දැවී ගිය පිතිකරුවන් ගණන 24 කි. දින පහක් පුරා රැස්කරගන්නා ලද ලකුණු සංඛ්‍යාව 1081 කි. අළු බඳුන තරගාවලියේදී 5-0 ක ජයක් අපේක්‍ෂා කරමින් සිටි ඕස්ටේ්‍රලියානුවන්ගේ බලාපොරොත්තු බිඳ වැටුණේද මෙම තරගය ජය පරාජයෙන් තොරව අවසන් වූ බැවිනි.\r\n“මේ තණතීරුවේ පන්දුව ඉපිලීම තිබුණේ අඩුත් නැති වැඩිත් නැති මට්ටමේ. ඒත් තණතීරුව ඉතාමත් මන්දගාමීයි. තරගයේ දින ගතවී යත්ම තණතීරුව එන්න එන්නම මන්දගාමී වුණා” යයි මෙම තරගාවලියේ තීරකවරයා වශයෙන් කටයුතු කරන ශ්‍රී ලංකා පිලේ හිටපු නායක රන්ජන් මඩුගල්ලේ මහතා සිය වාර්තාවේ සටහන් කර තිබිණ.\r\n“තණතීරුවේ ස්වභාවය දිනෙන් දින වෙනස් වුණේ නෑ. ස්වභාවික වෙනස්වීම එහි තිබුණේ නෑ...ඒ නිසා මේ තණතීරුවේදී පන්දුවත් පිත්තත් අතරේ සාධාරණ තරගයකට අවස්ථාවක් තිබුණේ නෑ. එයින් පිතිකරුවන්ට විශාල වාසියක් ලැබුණේ නැති නමුත් පන්දු යවන්නන්ටත් සාධාරණ අවස්ථාවක් ලැබුණේ නෑ” යයිද රන්ජන් මඩුගල්ල මහතාගේ වාර්තාවේ සටහන් වී තිබිණ.\r\nමේ සම්බන්ධයෙන් නිසි ප්‍රතිචාර දැක්වීම සඳහා ඕස්ටේ්‍රලියානු ක්‍රිකට් ආයතනයට සති දෙකක කාලයක් දී තිබේ. කෙසේ වෙතත් තමන්ගේ ක්‍රීඩාංගණයකට එල්ල වී තිබෙන චෝදනාව ඕස්ටේ්‍රලියානු ක්‍රිකට් බලධාරීහු මහත් සන්තාපයට පත්ව සිටිති.\r\nඅන්තර්ජාතික ක්‍රිකට් සභාවේ නවතම නීති රීති අනුව කිසියම් ක්‍රීඩාංගණයක තණතීරුවක් හෝ හතරේ සීමාව ඇතුළත ටෙස්ට් තරගයකට සුදුසු මට්ටමේ නොවේ නම් එම ක්‍රීඩාංගණ වලට අගති ලකුණු සටහන් කෙරේ. මෙම අගති ලකුණු 5 ක් එක්වූ කල්හි එම ක්‍රීඩාංගණයේ අන්තර්ජාතික තරග පැවැත්වීම වසරකට තහනම් කෙරේ.\r\nමෙල්බර්න් ක්‍රීඩාංගණයේ ඇත්තේ ස්වභාවික තණතීරුවක් නොවේ. එහි ඇත්තේ කලින් කලට ගෙනැවිත් ගොඩබානු ලබන තණතීරුවකි.",
        "date": "2018-01-02 18:41:38",
        "sid": "9",
        "title": "මෙල්බර්න් තණතීරුව දුර්වල තත්ත්වයක",
        "wid": "1"
    },
    {
        "category": "ක්‍රිකට්",
        "content": "කොලින් මුන්රෝගේ වේගවත් ශතකය හමුවේ සංචාරක බටහිර ඉන්දීය කොදෙව් කණ්ඩායමට එරෙහිව නවසීලන්තයේ බේ ඕවල් ක්‍රීඩාංගණයේදී අද (3 වැනිදා) පැවැති තෙවැනි විස්සයි20 තරගයෙන් ලකුණු 119 ක දැවැන්ත ජයක් වාර්තා කිරීමට නවසීලන්ත කණ්ඩායම සමත් විය. මෙම ජයග්‍රහණයත් සමග දෙරට අතර පැවැති තරග 3 කින් සමන්විත විස්සයි20 තරගාවලිය 2-0 ක් ලෙස ජය ගැනීමටද නවසීලන්ත ක්‍රීඩකයෝ සමත් වූහ.\r\nකාසියේ වාසිය දිනා පළමුවෙන් පන්දුවට පහරදුන් නවසීලන්ත කණ්ඩායමේ පළමු කඩුල්ල වෙනුවෙන් පන්දු 69 කදී ලකුණු 136 ක වේගවත් සම්බන්ධතාවක් ගොඩනැගීමට මාටින් ගප්ටිල් (63) සහ කොලින් මුන්රෝ (104) සමත් වූහ. පන්දු 53 කට මුහුණදුන් මුන්රෝ හයේ පහර 10 ක් සහ හතරේ පහර 3 ක් සමගින් සිය තෙවැනි විස්සයි20 ශතකය වාර්තා කළ අතර පන්දු 38 කදී වාර්තා වූ ගප්ටිල්ගේ ඉනිමට හයේ පහර 2 ක් සහ හතරේ පහර 5 ක් ඇතුළත් විය.\r\nතෙවැනි පිතිකරුවා ලෙස පිටියට පිවිසි ටොම් බෘස් පන්දු 14 කදී හයේ පහරක් සහ හතරේ පහර 2 ක් සමගින් ලකුණු 23 ක්ද, නායක කේන් විලියම්සන් පන්දු 8 කදී හයේ පහරක් සහ හතරේ පහර 2 ක් සමගින් ලකුණු 19 ක්ද රැස්කරමින් නවසීලන්ත ඉනිමේ ලකුණු සංඛ්‍යාව ඉහළ දැමූහ.\r\nජයග්‍රහණය සඳහා ලකුණු 244 ක දැවැන්ත ඉලක්කයක් හඹාගිය කොදෙව් කණ්ඩායමට ඕවර 16.3 ක් අවසානයේ සියලු දෙනා දැවී රැස්කරගත හැකි වූයේ ලකුණු 124 ක් පමණි. එහිදී දක්ෂ පන්දු යැවීමක නිතර වූ ටිම් සවුති ලකුණු 21 කට කඩුලු 3 ක් දවාගත් අතර ටේ‍රන්ට් බෝල්ට් සහ ඉෂ් සෝධි කඩුලු 2 බැගින් දවාගනිමින් කොදෙව් කණ්ඩායම අඩු ලකුණු සංඛ්‍යාවකට සීමා කිරීම සඳහා සවුතිට අනගි සහායක් දුන්හ.\r\nආරාම්භක පිතිකරුවන් වූ ක්‍රිස් ගේල් සහ චැඞ්වික් වෝල්ටන් ලකුණු නොලබා දැවී යෑමත්, පන්දු රැකීමේදී ආබාධයකට ලක්වීම නිසා ශායි හෝප් පන්දුවට පහරදීමට නොපැමිණීමත් කොදෙව් කණ්ඩායමට විශාල පාඩුවක් විය. ඇන්ඩි්‍ර ෆ්ලෙචර් පන්දු 32 කදී හයේ පහර 3 ක් සහ හතරේ පහර 4 ක් සමග ලකුණු 46 ක් රැස්කරමින් කොදෙව් කණ්ඩායමේ වැඩිම ලකුණු ලාභියා බවට පත්විය.\r\nනවසීලන්ත පිල - ඕවර 20 කදී කඩුලු 5 ක් දැවී 243\r\n(මාටින් ගප්ටිල් 63, කොලින් මුන්රෝ 104, ටොම් බෘස් 23, කේන් විලියම්සන් 19, කාර්ලෝස් බ්‍රැත්වේට් 50/2)\r\n බ.ඉ. කොදෙව් පිල - ඕවර 20 කදී සියලු දෙනා දැවී 124\r\n(ඇන්ඩ්‍රි ෆ්ලෙචර් 46, රෝමන් පවෙල් 16, කාර්ලෝස් බ්‍රැත්වේට් 15, ටිම් සවුති 21/3, ඉෂ් සෝධි 25/2, ටේ‍රන්ට් බෝල්ට් 29/2)",
        "date": "2018-01-03 19:29:57",
        "sid": "10",
        "title": "මුන්රෝගේ ශතකය නවසීලන්තයට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා සීමිත ඕවර කණ්ඩායමේ නායකත්වය හිටපු නායක ඇන්ජලෝ මැතිව්ස්ට හෝ ටෙස්ට් නායක දිනේෂ් චන්දිමාල්ට දිය යුතු බව ශ්‍රී ලංකා ක්‍රිකට් තේරීම් කමිටුව අදහස් කරයි. තේරීම් කමිටු සභාපතිවරයා ඇතුළු ශ්‍රී ලංකා ක්‍රිකට් ආයතනයේ උසස් නිලධාරීන් පිරිසක් අතර පැවැති සාකච්ඡාවකදී මේ බව ශ්‍රී ලංකා ක්‍රිකට් සභාපති තිලංග සුමතිපාල මහතාට දැනුම් දී තිබේ. \r\nමේ සම්බන්ධයෙන් විශේෂ සාකච්ඡාවක් ශ්‍රී ලංකා ක්‍රිකට් සභාපති තිලංග සුමතිපාල, උප සභාපති කේ. මතිවානන්, ප්‍රධාන විධායක නිලධාරී ඈෂ්ලි ද සිල්වා, තේරීම් කමිටු සභාපති ග්‍රැහැම් ලැබ්රෝයි, කණ්ඩායම් කළමණාකරු අසංක  ගුරුසිංහ සහ ප්‍රධාන පුහුණුකරු චන්දික හතුරුසිංහ යන මහත්වරුන්ගේ සහභාගිත්වයෙන් ඊයේ (3 වැනිදා) පැවැත්විණ. \r\nශ්‍රී ලංකා කණ්ඩායමේ නායකත්වය සම්බන්ධයෙන් නව පුහුණුකරු චන්දික හතුරුසිංහ මහතා දැඩි සේ අවධානය යොමුකර ඇති අතර ඒ සම්බන්ධයෙන් දීර්ඝ වශයෙන් සාකච්ඡා කරනු ලැබිණ. එහිදී ඇන්ජලෝ මැතිව්ස්ට නැවත වරක් නායකත්වය පැවරීම සම්බන්ධයෙන් වැඩිදුර කතාබහට ලක්වූ නමුත් මැතිව්ස් දිගින් දිගටම ආබාධ වලට ලක්වීම හේතුවෙන් දිනේෂ් චන්දිමාල්ට එම වගකීම පැවරීම සම්බන්ධයෙන්ද අවධානය යොමුවී තිබේ. \r\nශ්‍රී ලංකා සීමිත ඕවර කණ්ඩායමේ නායකයා කවුරුන්ද යන්න ලබන 9 වැනිදා නිල වශයෙන් ප්‍රකාශයට පත්කිරීමට නියමිතය. ",
        "date": "2018-01-04 13:14:15",
        "sid": "11",
        "title": "නායකත්වය මැතිව්ස්ට හෝ චන්දිමාල්ට",
        "wid": "1"
    },
    {
        "category": "ක්‍රිකට්",
        "content": "ජනවාරි මස 9 වැනිදා සිට 22 වැනිදා දක්වා එක්සත් අරාබි එමීර් රාජ්‍යයේදී පැවැත්වෙන 5 වැනි ලෝක කුසලාන දෘෂ්‍යාබාධිත ක්‍රිකට් තරගාවලියට සහභාගි වීම සඳහා ශ්‍රී ලංකා දෘෂ්‍යාබාධිත ක්‍රිකට් කණ්ඩායම ලබන 66 වැනිදා දිවයිනෙන් පිටත්ව යෑමට නියමිතය.\r\nපාකිස්තාන දෘෂ්‍යාබාධිත ක්‍රිකට් සභාව සංවිධානය කරන මෙම තරගාවලියේ මූලික වටයේ තරග අරාබි එමීර් රාජ්‍යයේ අජ්මාන්හිදී පැවැත්වෙන අතර අවසන් මහ තරගය පාකිස්තානයේදී පැවැත්වීමට නියමිතය.\r\nමෙම තරගාවලියට සහභාගි වන ශ්‍රී ලංකා කණ්ඩායමට ක්‍රීඩකයන් 16 දෙනෙක් සහ නිලධාරීන් 4 දෙනෙක් ඇතුළත්ව සිටින අතර චන්දන දේශප්‍රිය විසින් ශ්‍රී ලංකං කණ්ඩායම මෙහෙයවනු ලබයි. ශ්‍රී ලංකාවට අමතරවට ඕස්ටේ්‍රලියාව, පාකිස්තානය, ඉන්දියාව, බංග්ලාදේශය සහ නේපාලය මෙම තරගාවලියට සහභාගි වන අතර නේපාලය ඊට සහභාගි වන පළමු අවස්ථාව මෙයයි.\r\nමින් පෙර පැවැති ලෝක කුසලාන දෘෂ්‍යාබාධිත ක්‍රිකට් තරගාවලිවලදී කැපී පෙනෙන දස්කම් දැක්වීමට ශ්‍රී ලංකා ක්‍රීඩකයන් සමත්ව ඇති අතර 2002 වසරේ ඉන්දියාවේ චෙන්නායිහි පැවැති තරගාවලියේදී පළමු වරට එංගලන්තය පරාජය කිරීමට සමත්වීම ඉන් ප්‍රධාන තැනක් ගනී. එම තරගයේ වීරයා ලෙස සම්මාන දිනාගත්තේද ශ්‍රී ලංකා ක්‍රීඩකයෙකි.\r\nඉන් අනතුරුව 2012 වසරේ ඉන්දියාවේදී පැවැති පළමු විස්සයි20 ලෝක කුසලාන දෘෂ්‍යාබාධිත ක්‍රිකට් තරගාවලියේදී ලෝක ශ්‍රේණිගතකිරීම් අතර තෙවැනි ස්ථානයට පත්වීමටද ශ්‍රී ලංකා කණ්ඩායමට හැකි විය. 2014 වසරේ දකුණු අප්‍රිකාවේදී පැවැති ලෝක කුසලාන දෘෂ්‍යාබාධිත ක්‍රිකට් තරගාවලියේ දක්ෂතම පන්දු යවන්නා ලෙස සම්මාන දිනාගැනීමට ශ්‍රී ලංකා ක්‍රීඩක සමන් කුමාර සමත් වීමද සුවිශේෂී සිදුවීමක් විය.\r\nඅවසන් වරට (2017) ඉන්දියාවේ පැවැති විස්සයි20 දෘෂ්‍යාබාධිත ලෝක කුසලාන ක්‍රිකට් තරගාවලියේදී ඉනිම් 5 කදී ශතක 5 ක් ලබාගනිමින් වාර්තාවක් පිහිටුවීමට ශ්‍රී ලංකා කණ්ඩායමේ  සුරංග සම්පත් සමත් විය.\r\n2005 වසරේ සිට ශ්‍රී ලංකා දෘෂ්‍යාබාධිත ක්‍රිකට් කණ්ඩායම කණ්ඩායමට අනුග්‍රහය දක්වන ඩිල්මා සමාගම මෙම තරගාවලියේදීද ශ්‍රී ලංකා කණ්ඩායමේ අනුග්‍රාහකයා ලෙස කටයුතු කරයි.\r\nශ්‍රී ලංකා දෘෂ්‍යාබාධිත ක්‍රිකට් සංගමය සහ ඩිල්මා සමාගම එක්ව ඉකුත් වසරේදී (2017) සංවිධානය කළ ඩිල්මා අභියෝග කුසලාන දෘෂ්‍යාබාධිත ක්‍රිකට් තරගාවලියේදී දැක්වූ දක්ෂතා පදනම් කරගනිමින් මෙවර ලෝක කුසලාන තරගාවලියට සහභාගි වන ශ්‍රී ලංකා කණ්ඩායම තෝරා ගෙන තිබේ.\r\nලෝක කුසලාන තරගාවලියට සහභාගිවන ශ්‍රී ලංකා කණ්ඩායමට රුපියල් ලක්ෂ 11 ක් වටිනා උපකරණ තොගයක් ලබාදීමටත්, ගුවන් ප්‍රවේශපත් ලබාදීමටත් ශ්‍රී ලංකා ක්‍රිකට් පාලම මණ්ඩලය පියවර ගෙන තිබේ.",
        "date": "2018-01-02 17:37:31",
        "sid": "12",
        "title": "දෘෂ්‍යාබාධිත ක්‍රිකට් පිල ලෝක කුසලානයට",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී මහරගම ජනාධිපති විද්‍යාලයට එරෙහිව ලකුණු 492 ක දැවැන්ත ජයක් හිමිකර ගැනීමට පාදුක්ක සිරි පියරතන මහා විද්‍යාලය ඊයේ (03 වැනිදා) සමත්විය. මෙම තරගය පාදුක්ක සිරි පියරතන මහා විද්‍යාලීය ක්‍රීඩාංගණයේදී පැවැත්විණි.\r\nපාදුක්ක සිරි පියරතන මහා විද්‍යාලය වෙනුවෙන් කවිඳු නිමේෂ් (118) සහ සජිත් අශාන් (117) ශතක රැස්කරමින් පිත්නේ දස්කම් දැක්වූ අතර දිමුත් සම්පත් ලකුණු 48 කට කඩුලු 8 ක් දවාගනිමින් පන්දුවෙන් දස්කම් දැක්වීය.\r\nසිරි පියරතන විද්‍යාලය - පළමු ඉනිම - ඕවර 58.1 කදී කඩුලු 9 ක් දැවී ලකුණු 406\r\n(කවිඳු නිමේෂ් 118, සජිත් අශාන් 117, දිමුත් සම්පත් 50, සවීන් දෙව්මිණ 41, පසිඳු ලෝචන 138/6, තිලෝක හිම්සර 74/3)\r\nජනාධිපති විද්‍යාලය - පළමු ඉනිම - ඕවර 31.2 කදී සියලුදෙනා දැවී ලකුණු 89\r\n(ඉශාර තුල්ශාන් 30, සජන උදයංග 25, දිමුත් සම්පත් 21/3, සඳරු ශමිල්ක 29/3)\r\nසිරි පියරතන විද්‍යාලය - දෙවැනි ඉනිම - ඕවර 40 කදී සියලුදෙනා දැවී ලකුණු 269\r\n(සජිත අශාන් 81, සඳරු ශමිල්ක 54, දිමුත් සම්පත් 34, පසිඳු ලෝචන 73/4, සුපුන් දේශාන්ත 99/3)\r\nජනාධිපති විද්‍යාලය - දෙවැනි ඉනිම - ඕවර 30 කදී සියලුදෙනා දැවී ලකුණු 94\r\n(සජන උදයංග 31, පසිඳු ලෝචන නොදැවී 23, තිළාන් සසිඳු 21, දිමුත් සම්පත් 48/8)",
        "date": "2018-01-04 15:08:32",
        "sid": "13",
        "title": "සිරි පියරතන විදුහලට ලකුණු 492 ක දැවැන්ත ජයක්",
        "wid": "1"
    },
    {
        "category": "ක්‍රිකට්",
        "content": "වයස 13 න් පහළ ‘සිංගර් කුසලාන’ අන්තර් පාසල් ක්‍රිකට් තරගාවලියේ පෙර අර්ධ අවසන් පූර්ව වටයට සුදුසුකම් ලබාගැනීමට කණ්ඩායම් 16 ක් සමත් විය. පෙර අර්ධ අවසන් පූර්ව වටයේ තරග ලබන සතියේ සිට පැවැත්වේ. \r\nතරගාවලියේ මූලික වටයයේදී කණ්ඩායම් 75 ක් කාණ්ඩ 10 ක් යටතේ තරග වැදුණ අතර දෙවැනි වටයේදී කණ්ඩායම් කණ්ඩායම් 32 ක් කාණ්ඩ 8 ක් යටතේ තරග වැදිණ. එම කාණ්ඩ 8 ශූරයන් සහ අනු ශූරයන් බවට පත් වූ කණ්ඩායම් 16 පෙර අර්ධ අවසන් පූර්ව වටයට සුදුසුකම් ලැබීය. \r\nකොළඹ මහානාම, කොළඹ රාජකීය, කොළඹ ඩී.එස්. සේනානායක, මීගගමුව හරිස්චන්ද්‍ර, කොළඹ ශාන්ත ජෝෂප්, මොරටුව ශාන්ත සෙබස්තියන්, ගාල්ල මහින්ද සහ කොළඹ ශාන්ත පීතර යන විදුහල් පෙර අර්ධ අවසන් පූර්ව වටයට පිවිසියේ දෙවැනි වටයේ කාණ්ඩ ශූරයන් ලෙසිනි. \r\nකටුගස්තොට ශාන්ත අන්තෝනි, වෙන්නප්පුව ජෝෂප් වාස්, අම්බලන්ගොඩ ධර්මාශෝක, කොළඹ ඉසිපතන, ගල්කිස්ස ශාන්ත අන්තෝනි, කළුතර විද්‍යාලය, කොළඹ තර්ස්ටන් සහ කළුතර තිස්ස යන විදුහල් දෙවැනි වටයේ කාණ්ඩ අනු ශූරයන් ලෙස පෙර අර්ධ අවසන් පූර්ව වටයට පිවිසියේය. \r\nපෙර අවසන් පූර්ව වටයේ තරග පෙළ ගැස්ම\r\nකොළඹ මහානාම විදුහල සහ කටුගස්තොට ශාන්ත අන්තෝනි විදුහල අතර කොළඹදී\r\nකොළඹ රාජකීය විදුහල සහ වෙන්නප්පුව ජෝෂප් වාස් විදුහල අතර කොළඹදී\r\nකොළඹ ඩී.එස්. සේනානායක විදුහල සහ අම්බලන්ගොඩ ධර්මාශෝක විදුහල අතර කොළඹදී\r\nමීගගමුව හරිස්චන්ද්‍ර විදුහල සහ කොළඹ ඉසිපතන විදුහල අතර මීගමුවේදී\r\nකොළඹ ශාන්ත ජෝෂප් විදුහල සහ ගල්කිස්ස ශාන්ත අන්තෝනි විදුහල අතර කොළඹදී\r\nමොරටුව ශාන්ත සෙබස්තියන් විදුහල සහ කළුතර විද්‍යාලය අතර මොරටුවේදී \r\nගාල්ල මහින්ද විදුහල සහ කොළඹ තර්ස්ටන් විදුහල අතර ගාල්ලේදී \r\nකොළඹ ශාන්ත පීතර විදුහල සහ කළුතර තිස්ස අතර බම්බලපිටියේදී ",
        "date": "2018-01-04 16:56:26",
        "sid": "14",
        "title": "13 න් පහළ පෙර අ.අ. පූර්ව වටය ඇරඹේ",
        "wid": "1"
    },
    {
        "category": "ක්‍රිකට්",
        "content": " ‘සිංගර් කුසලාන’ වයස 19 න් පහළ ක්‍රිකට් තරගාවලියේ I වැනි කොටසේ තරගයකදී මොරටුව ශාන්ත සෙබස්තියන් විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ ශාන්ත ජෝසප් විද්‍යාලය ඊයේ (03 වැනිදා) සමත්විය. මෙම තරගය කොළඹ ශාන්ත ජෝසප් විද්‍යාලීය ක්‍රීඩාංගණයේදී පැවැත්විණි.\r\nශාන්ත සෙබස්තියන් විද්‍යාලය වෙනුවෙන් නිශිත අභිලාෂ් (129) ශතකයක් රැස්කළ අතර තරූෂ ප්‍රනාන්දු කඩුලු 5 ක් දවාගැනීමට සමත්විය.\r\nශා. සෙබස්තියන් විද්‍යාලය - පළමු ඉනිම - ඕවර 72.3 කදී කඩුලු 7 ක් දැවී ලකුණු 334\r\n(නිශිත අභිලාෂ් 129, ශේන් ප්‍රනාන්දු 87, ටශීක් පෙරේරා 51, ගිහාන් සේනානායක නොදැවී 33, අශේන් ඩැනියල් 76/4, දුනිත් වෙල්ලලගේ 87/2)\r\nශා. ජෝසප් විද්‍යාලය - පළමු ඉනිම - ඕවර 101.1 කදී සියලුදෙනා දැවී ලකුණු 416\r\n(දිලේෂ් පෙරේරා 87, දුලිත්  වෙල්ලලගේ 85, ජොහාන් ද සිල්වා 63, නිපුන් සුමණසිංහ 50, ශෙවන් රසූල් 48, තරූෂ ප්‍රනාන්දු 94/5, නදීර ප්‍රනාන්දු 85/2)\r\nශා. සෙබස්තියන් විද්‍යාලය - දෙවැනි ඉනිම - ඕවර 27 කදී කඩුලු 5 ක් දැවී ලකුණු 121\r\n(නිශිත අභිලාෂ් 37, මලින්ද පීරීස් නොදැවී 34, තරූෂ ප්‍රනාන්දු 21, දුලිත් වෙල්ලලගේ 36/2, දිනිත් ජයකොඩි 07/2)",
        "date": "2018-01-04 17:13:30",
        "sid": "15",
        "title": "ශා. ජෝසප් විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ I වැනි කොටසේ තරගයකදී කොළඹ ඉසිපතන විද්‍යාලයට එරෙහිව කඩුඩු 6 ක ජයක් හිමිකර ගැනීමට වත්තල ශාන්ත අන්තෝනී විද්‍යාලය ඊයේ (03 වැනිදා) සමත්විය. මෙම තරගය වත්තල ශාන්ත අන්තෝනී විද්‍යාලීය ක්‍රීඩාංගණයේදී පැවැත්විණි.\r\nඉසිපතන විද්‍යාලයේ දිනත් දිසානායක ලකුණු 31 කට කඩුලු 6 ක් දවාගනිමින් පන්දුවෙන් දස්කම් දැක්වීය. ඉසිපතන විද්‍යාලය - පළමු ඉනිම - ඕවර 31 කදී සියලුදෙනා දැවී ලකුණු 86\r\n(සනිල් නිඳූශ 34/4, අවිශ්ක තරිඳු 41/4)\r\nශා. අන්තෝනී විද්‍යාලය - පළමු ඉනිම - ඕවර 30.4 කදී සියලුදෙනා දැවී ලකුණු 99\r\n(යසිඳු ජයවීර 23, දිනත් දිසානායක 31/6, මදුශික සඳරුවන් 05/2)\r\nඉසිපතන විද්‍යාලය - දෙවැනි ඉනිම - ඕවර 50.2 කදී සියලුදෙනා දැවී ලකුණු 130\r\n(අනුපම හේරත් 36, ඒශාන් ප්‍රනාන්දු 23, සංජුල අබේසිංහ 23, අශේන් මලිත් 38/3, සනිල් නිඳූශ 60/3)\r\nශා. අන්තෝනී විද්‍යාලය - දෙවැනි ඉනිම - ඕවර 30 කදී කඩුලු 4 ක් දැවී ලකුණු 120\r\n(හරින්ද චතුරංග 27, අවිශ්ක තරිඳු නොදැවී 26, අනුපම හේරත් 21/2)",
        "date": "2018-01-04 17:19:12",
        "sid": "16",
        "title": "ශා. අන්තෝනී විද්‍යාලයට කඩුලු 6 ක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ ‘ඒ’ ශ්‍රේණිය යටතේ කටුනායක නිදහස් වෙළඳ කළාපීය ක්‍රීඩාංගණයේදී පැවැති තරගයකදී බදුරලිය කණ්ඩායමට එරෙහිව ලකුණු 320 ක ජයක් හිමිකර ගැනීමට හලාවත මේරියන්ස් කණ්ඩායම අද (4 වැනිදා) සමත්විය.\r\nසචිත්‍ර සේරසිංහ (103) සහ ඕෂධ ප්‍රනාන්දු (නොදැවී 103) ශතක රැස්කරමින් පිත්තෙන්ද මාලින්ද පුෂ්පකුමාර ලකුණු 95 කට කඩුලු 8 ක් දවාගනිමින් පන්දුවෙන් දස්කම් දක්විමින් හලාවත මේරියන්ස් කණ්ඩායම ජයග්‍රහණය කරා රැගෙන යාමට සමත්වූහ.\r\nහලාවත මේරියන්ස් - පළමු ඉනිම - ඕවර 85.2 කදී සියලුදෙනා දැවී ලකුණු 371\r\n(කසුන් විදුර 23, සචිත්‍ර සේරසිංහ 103, පුලින තරංග 70, ඉසුරු උදාන 41, මාලින්ද පුෂ්පකුමාර 31, තීක්ෂිල ද සිල්වා 20, අලංකාර අසංක 74/5, දිලේෂ් ගුණරත්න 91/3, දුවිඳු තිලකරත්න 80/2)\r\nබදුරලිය - පළමු ඉනිම - ඕවර 47.3 කදී සියලුදෙනා දැවී ලකුණු 162\r\n(පැතුම් නිස්සංක 42, නදීර නාවල 22, සංජය චතුරංග 39, මාලින්ද පුෂ්පකුමාර 40/5\r\nහලාවත මේරියන්ස් - දෙවැනි ඉනිම - ඕවර 58 කදී කඩුලු 3 ක් දැවී ලකුණු 267\r\n(කසුන් විදුර 78, ඕෂධ ප්‍රනාන්දු නොදැවී 103, සචිත්‍ර සේරසිංහ 51)\r\nබදුරලිය - දෙවැනි ඉනිම - ඕවර 52.1 කදී සියලුදෙනා දැවී ලකුණු 156\r\n(පැතුම් නිස්සංක 50, නදීර නාවල 26, මදුර ලක්මාල් 28, අසිත ප්‍රනාන්දු 22/3, සචිත්‍ර සේරසිංහ 49/3, මාලින්ද පුෂ්පකුමාර 55/3)",
        "date": "2018-01-04 17:50:18",
        "sid": "17",
        "title": "හලාවත මේරියන්ස්ට ලකුණු 320 ක ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් ක්‍රීඩකයින්ගේ මානසික මට්ටම වර්ධනය කිරීම සදහා ශ්‍රී ලංකා ක්‍රිකට් ආයතනයේ ආරාධනයකින් ශ්‍රී ලංකා ක්‍රිකට් කණ්ඩායම සමගින් එක්වූ වෛද්‍ය පිල් ජෝන්සී මහතා ක්‍රිකට් මූලස්ථානයේදී ඊයේ (03 වැනිදා) වැඩ ආරම්භ කළේය. අලුතෙන් පත්වූ ප්‍රධාන පුහුණුකරු චන්දික හතුරුසිංහ මහතාගේ ඉල්ලීමක් පරිදි ශ්‍රී ලංකා ක්‍රීඩකයින් සමගින් එක්වන ලෙස ජෝන්සි මහතාගෙන් ඉල්ලාසිටි බව ශ්‍රී ලංකා ක්‍රිකට් ආයතනයේ සභාපති තිලංග සුමතිපාල මහතා පැවසීය.\r\nශ්‍රී ලංකා ජාතික ක්‍රිකට් කණ්ඩායම සමගින් මේ වනවිට එක්වී ඇති ජෝන්සී මහතා සෑම ක්‍රීඩකයකු සමගින් වෙන වෙනම සාකච්ඡාවල යෙදෙමින් ඔවුන් පිළිබඳව නිසි අවබෝධයක් ලබාගනිමින් සිටී. අනතුරුව ඔවුන්ට ගැලපෙන පුහුණු ක්‍රමෝපායන් සැකසීමට බලාපොරොත්තු වන ජොන්සි මහතා ක්‍රීඩකයින්ට අමතරව පුහුණු කාර්ය මණ්ඩලයේද මානසික මට්ටම ඉහළ දැමීමට කටයුතු සකස් කරමින් සිටී.\r\nඋපදේශනය සහ අධ්‍යාපන මනෝවිද්‍යාව පිළිබඳව පශ්චාත් සහ ආචාර්ය උපාධි හිමි ජෝන්සි මහතා ග්‍රිෆිත් විශ්ව විද්‍යාලයේ සහ ක්වීන්ස්ලන්ඞ් විශ්ව විද්‍යාලයේ අධ්‍යාපන මනෝවිද්‍යාව, සමාජ මනෝවිද්‍යාව, සංවර්ධන මනෝවිද්‍යාව, උපදේශනය, අළෙවිකරණ සහ බහුසංස්කෘත මනෝවිද්‍යාව පිළිබඳ දේශකයකු වශයෙන්ද කටයුතු කර ඇත.\r\nමේ වනවිට ඕස්ට්‍රේලියා බේස්බෝල් කණ්ඩායමේත් මනෝවිද්‍ය උපදේශක ලෙස කටයුතු කරන ජෝන්සි මහතා ක්වීන්ස්ලන්ඞ් බුල්ස් ක්‍රිකට් කණ්ඩායමේද උපදේශකයකු ලෙසද කටයුතු කරයි. බි්‍රස්බේන් ලයන් පාපන්දු කණ්ඩායමේ මානසික සංවර්ධන පුහුණුකරු වශයෙන් 1994 සිට 2008 දක්වා කටයුතු කර ඇති හෙතෙම බි්‍රස්බේන් බ්‍රොන්කෝ රගර් කණ්ඩායමේ ක්‍රීඩා මනෝවෛද්‍යවරයා ලෙසද කටයුතු කර තිබේ.",
        "date": "2018-01-04 18:01:34",
        "sid": "18",
        "title": "ජොන්සී ක්‍රීඩකයන්ගේ මනසට අමතයි",
        "wid": "1"
    },
    {
        "category": "ක්‍රිකට්",
        "content": "ශතකයක් කරා යමින් සිටි එංගලන්ත නායක ජෝ රූට්ගේ ගමන අවහිර කළ ඕස්ටේ්‍රලියානුවෝ සිඞ්නි ක්‍රිකට් ක්‍රීඩාංගණයේදී පැවැත්වෙන පස්වැනි සහ අවසන් අළු බඳුන තරගයේ පළමු දිනය වන අද (4 වැනිදා) නිමා වන විට තරගයේ පාලනය යම් තරමකට රැකගෙන සිටියහ. තරගයේ පළමු දිනය වූ අද සවස ක්‍රීඩාව නතර කරන විට එංගලන්ත පිල කඩුලු 5 ක් දැවී ලකුණු 233 ක් ලබා සිටියේය.\r\nපළමු වතාවට අළු බඳුන තරගාවලියේ නායකත්වය දරන ජෝ රූට් මේ වන විටත් තරගාවලිය පරාජය වී හමාරය. එහෙත් කණ්ඩායම වෙනුවෙන් සටන් වැදීම තවමත් අතහැර දමානැත. ඬේවිඞ් මැලන් සමග එක්ව සිව්වැනි කඩුල්ල වෙනුවෙන් ලකුණු 133 ක සම්බන්ධතාවක් ගොඩනැංවූ ජෝ රූට්ගේ අභිප්‍රාය වන්නේ අඩුතරමේ අවසන් ටෙස්ට් තරගය හෝ ජයගනිමින් කණ්ඩායමේත් තමන්ගේ නම්බුව බේරා ගැනීමයි. ඒ සම්බන්ධයෙන් බලාපොරොත්තු තබා සිටි ජෝ රූට් පිටියේ රැඳී සිටියදී කඩුලු 3 කට ලකුණු 228 ක් ලබා සිටි එංගලන්ත කණ්ඩායම, රූට් දැවීයාමෙන් ඕවරයකට පසුව කඩුලු 5 කට 233 ක් ලෙසින් ඇද වැටිණ. විනාශය රැගෙන ආවේ දෙවැනි නව පන්දුවෙනි.\r\nඉතාමත් හොඳින් පන්දුවට පහර දෙමින් සිටි නායක ජෝ රූට් (83) සිය ශතකයට ලකුණු 17 ක් ඈතින් සිටියදී ගැසූ අලංකාර ෆ්ලික් පහරකින් පන්දුව ඇදී යද්දී ස්ක්වෙයාර් ලෙග්හි සිටි මිචෙල් මාෂ් විසින් අති විශිෂ්ට අයුරින් එය උඩපන්දුවක් බවට පත්කරගන්නා ලදි. උඩපන්දුව රැකගත් ආකාරය රූට්ටම අදහාගත නොහැකි විය.\r\nමඳ වේලාවක් තණතීරුවේ වාඩිවී සිටි රූට් අනතුරුව හිස දෙපසට වනමින් ක්‍රීඩාගාරය වෙත පියමැන්නේය. ලෝකයේ මේ වන විට සිටින විශිෂ්ටතම පිතිකරුවන් වන විරාට් කෝලි, කේන් විලියම්සන් සහ ස්ටීව් ස්මිත් සමග සමතැන් ලා සැලකෙන ජෝ රූට් දැවීයන විට දිනයේ ඉතිරිව තිබුණේ ඕවර දෙකක් පමණි.\r\n“එයා ලකුණු 50 කට දැවී ගියත් ලකුණු 150 කට දැවී ගියත් එයා ආපසු ක්‍රීඩාගාරයට යන්නේ කණගාටුවෙන් තමයි. ඒත් ලකුණු ලබාගන්න වුණාම ප්‍රතිවාදීන් සසළ කරමින් ලකුණු ලබාගන්න එයාට පුළුවන්” යයි සහායක පිතිකරු ඬේවිඞ් මැලන් සිය නායකයා සම්බන්ධයෙන් පැවසීය.\r\nකාසියේ වාසිය දිනා පන්දුවට පහර දීම තෝරා ගත් එංගලන්ත පිලේ මුල් කඩුලු තුනම ලකුණු 95 කට ඇද වැටිණ.",
        "date": "2018-01-04 18:16:48",
        "sid": "19",
        "title": "රූට්ගේ දැවී යාමෙන් එංගලන්තය ඇද වැටෙයි",
        "wid": "1"
    },
    {
        "category": "ක්‍රිකට්",
        "content": "ජාතික ඔලිම්පික් කමිටුව සිය ගිණුම් වාර්තා අනුමත කර ගැනීමට මෙතෙක් අපොහොසත්ව සිටින බැවින් එහි වත්මන් ප්‍රධානීන්ට ජාතික ක්‍රීඩා සංගම්හි තනතුරු සඳහා නැවත ඉදිරිපත්විය නොහැකි බවත් ඒ පිළිබඳව රජයේ නීතිපතිවරයාගේ මතය විමසීමෙන් පසුව අවසන් තීරණයක් ගන්නා බවත් ක්‍රීඩා ඇමති දයාසිරි ජයසේකර මහතා කියයි. \r\nරජයේ ප්‍රවෘත්ති දෙපාර්තමේන්තුවේ ඊයේ (4) පැවැති මාධ්‍ය හමුවකදී ඇමතිවරයා මේ බව පැවසීය. ක්‍රීඩා අමාත්‍යාංශයේ නව වසරේ (2018)  වැඩසටහන් හා ව්‍යාපෘති පිළිබඳව කරුණු දැක්වීම සඳහා එම මාධ්‍ය හමුව කැඳවා තිබුණි. \r\nඑම අවස්ථාවට ක්‍රීඩා අමාත්‍යාංශයේ ලේකම් ජයන්ත විජේරත්න, ක්‍රීඩා අධ්‍යක්ෂ ජනරාල් සමන් බණ්ඩාර, ජාතික ක්‍රීඩා වෛද්‍ය විද්‍යායතනයේ අධ්‍යක්ෂ ජනරාල් වෛද්‍ය ලක්ෂ්මන් එදිරිසිංහ, ශ්‍රී ලංකා තහනම් උත්තේජක නිවාරණ ආයතනයේ ප්‍රධානි මහාචාර්ය අර්ජුන් ද සිල්වා යන මහත්වරු ඇතුළු අමාත්‍යාංශයේ ඉහළ පෙළේ නිලධාරීහු පිරිසක්ද එහිදී අදහස් දැක්වුහ. \r\nමෙම මාධ්‍ය හමුවේදී ජාතික ඔලිම්පික් කමිටුව සම්බන්ධයෙන් වර්තමානයේ පැන නැගී තිබෙන ගැටලුකාරී තත්ත්වය ගැන මාධ්‍යවේදීන් කළ විමසීම්වලට පිළිතුරු දෙමින් ක්‍රීඩා ඇමැතිවරයා මෙසේද පැවසීය. \r\nජාතික ඔලිම්පික් කමිටුව ගැන කතා කරනකොට දැන් අපට මතක් වෙන්නෙ අර කකුළුවාගේ කතාවයි. එයාලා හරහට ගිහිල්ලා අනිත් අයට කෙලින් යන්න කිව්වා වාගේ වැඩක් මේක. ජාතික ඔලිම්පික් කමිටුව  කියන්නෙත් රටේ නීතියට රටේ ක්‍රීඩා රේගුලාසිවලට බැඳෙන ක්‍රීඩා සංවිධානයක්. ඒ නිසා ඒ කමිටුවේ ප්‍රධානීන්ටත් රටේ ක්‍රීඩා රෙගුලාසි බලපානවා. \r\nඑහි නිලධාරීන් කීපදෙනකු මේ වනවිට ජාතික ක්‍රීඩා සංගම්හි අලුත් තනතුරුවලට පත්වෙලා ඉන්නවා. නමුත් මම කියන්න කැමතියි ගිණුම් වාර්තා වසර ගණනාවක්ම විගණනය නොකළ ඒ වකවානුවල කටයුතු කළ ඔලිම්පික් කමිටුවේ සභාපති, ලේකම් හා භාණ්ඩාගාරිකටත් දැන් ජාතික ක්‍රීඩා සංගම්හි තනතුරුවලට එන්න තහනම්. \r\n“එහෙම පත්වෙලා ඉන්න කමිටුවේ නිලධාරීන් ගැන අප නීතිපතිවරයාත් එක්ක සාකච්ඡා කරලා ඒ ගැන අවසන් තීරණයක් ගන්නවා” යයිද ක්‍රීඩා ඇමතිවරයා පැවසීය. \r\nඔලිම්පික් කමිටුවේ ලේකම් මැක්ස්වල් ද සිල්වා මහතා ශ්‍රී ලංකා ජූඩෝ සම්මේලනයේ උප භාණ්ඩාගාරික ධුරයටත් එහි භාණ්ඩාගාරික  ගාමිණි ජයසිංහ මහතා ශ්‍රී ලංකා අත්පන්දු සංගමයේ උප සභාපති ධුරයකටත් මේ වනවිට පත්ව සිටිති. ",
        "date": "2018-01-05 12:18:35 ",
        "sid": "20",
        "title": "නිලධාරීන් ගැන නීතිපති මතය විමසයි",
        "wid": "1"
    },
    {
        "category": "ක්‍රිකට්",
        "content": "අන්තර් ජාතික ක්‍රිකට් සභාව නිකුත් කරන ලද නවතම ශ්‍රේණිගත කිරීම්වලට අනුව විස්සයි20 කණ්ඩායම් අතර පෙරමුණ ගැනීමට ප්‍රසාද ලකුණු 126 ක් ලබා සිටින නවසීලන්ත කණ්ඩායම සමත්ව සිටියි. විස්සයි20 ශ්‍රේණිගත කිරීම්හි දෙවැනි ස්ථානයේ පසුවූ නවසීලන්තය, එහි පෙරමුණට පැමිණියේ බටහිර ඉන්දීය කොදෙව් කණ්ඩායමට එරෙහිව පැවැති විස්සයි20 තරගාවලිය 2-0 ක් ලෙස ජයගැනීමත් සමගිනි. \r\nනවසීලන්තය විස්සයි20 කිරීම්හි ශ්‍රේණිගත පෙරමුණට පැමිණිමත් සමග එතෙක් එහි පෙරමුණ ගෙන සිටි පාකිස්තානය දෙවැනි ස්ථානය දක්වා ඇද වැටී ඇති අතර දෙවැනි ස්ථානයේ පසුවූ ඉන්දියාව තෙවැනි ස්ථානය දක්වා පසුබැස තිබේ. \r\nබටහිර ඉන්දීය කොදෙව් කණ්ඩායමට එරෙහිව පැවැති තරග 3 දී ශතකයක් සහ අර්ධ ශතක 2 ක් සමගින් ලකුණු 223 ක් රැස්කළ කොලින් මුන්රෝ, ප්‍රසාද ලකුණු 793 ක් ලබා විස්සයි20 පිතිකරුවන් අතර පෙරමුණට පැමිණ තිබේ. එම තරගාවලිය ආරම්භ වීමට පෙර ශ්‍රේණිගත කිරීම්හි 12 වැනි ස්ථානයේ පසු වූ මුන්රෝ එහි පෙරමුණට පැමිණීමත් සමග එතෙක් පෙරමණේ පසු වූ විරාට් කෝලිට තෙවැනි ස්ථානය දක්වා පසුබැසීමට සිදුව තිබේ.\r\nඕස්ටේ්‍රලියානු ආරම්භක පිතිකරු ඒරන් ෆින්ච් ප්‍රසාල ලකුණු 784 ක් ලබා විස්සයි20 පිතිකරුවන් අතර දෙවැනි ස්ථානයේ පසුවන අතර ඉන්දීය කණ්ඩායමේ නායක විරාට් කෝලි ප්‍රසාල ලකුණු 776 ක් ලබා තෙවැනි ස්ථානයේ පසුවේ. \r\nකොදෙව් තරගාවලිය ආරම්භ වීමට පෙර විස්සයි20 පන්දු යවන්නන් අතර 10 වැනි ස්ථානයේ පසු වූ නවසීලන්ත දඟ පන්දුයවන ක්‍රීඩක ඉෂ් සෝධි, එම තරගාවලිය නිමා වීමත් සමග ප්‍රසාද ලකුණු 726 ක් ලබා ශ්‍රේණිගත කිරීම්හි පෙරමුණට පැමිණ සිටියි. \r\nසෝධිගේ පැමිණීමත් සමග එතෙක් පන්දු යවන්නන් අතර පෙරමුණ ගෙන සිටි ජස්ප්‍රීට් බුම්රා ශ්‍රේණිගත කිරීම්හි සිවුවැනි ස්ථානය දක්වා පසුබැස තිබේ. පාකිස්තාන දඟ පන්දුයවන ක්‍රීඩක ක්‍රීඩක ඉමාඞ් වසීම් ප්‍රසාද ලකුණු 719 ක් ලබා විස්සයි20 පන්දු යවන්නන් අතර දෙවැනි ස්ථානයේ පසුවන අතර ඇෆ්ගනිස්තානයේ රෂීඞ් ඛාන් ප්‍රසාද ලකුණු 717 ක් ලබා තෙවැනි ස්ථානයේ පසුවේ.",
        "date": "2018-01-05 14:24:33",
        "sid": "21",
        "title": "විස්සයි20 ආධිපත්‍ය නවසීලන්තයට",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා එක්දින ක්‍රිකට් කණ්ඩායමේ නායකයා වශයෙන් හිටපු නායක ඇන්ජලෝ මැතිව්ස් පත් කිරීමට ක්‍රිකට් තේරීම් කමිටුව තීරණය කර ඇති බව විශ්වාස කටයුතු ආරංචි මාර්ගවලින් දැනගන්නට ලැබේ. මේ මස 9 වැනිදා නිළ වශයෙන් මෙම පත්කිරීම සිදුකිරීමට නියමිතව ඇත. \r\n හිටපු නායක ඇන්ජලෝ මැතිව්ස් සහ ටෙස්ට් නායක දිනේෂ් චන්දිමාල් අතර දෝලනය වෙමින් පැවැති එක්දින කණ්ඩායමේ නායකත්වය විවිධ හේතූන් මත ඇන්ජලෝ මැතිව්ස් පැවරීමට කටයුතු කළ බව ශ්‍රී ලංකා ක්‍රිකට් ආයතනයේ නිළධාරීයෙක් පැවසීය.\r\n ඇන්ජලෝ මැතිව්ස් වරින් වර ආබාධයන්ට ලක්වුවද ටෙස්ට්, එක්දින සහ විස්සයි20 කණ්ඩායම් තුනේම ස්ථීර ස්ථානයක් වෙන්කර ගෙන සිටින ක්‍රීඩකයෙකි. කණ්ඩායම හොදින් මෙහෙයවමින් ලකුණු අතර සිටින දිනේෂ් චන්දිමාල් ටෙස්ට් කණ්ඩායමේ ස්ථාවරවී තිබුණද එක්දින සහ විස්සයි20 කණ්ඩායම්හි ස්ථීර ස්ථානයක් ඔහුට නොමැත.\r\n 2019 දී පැවැත්වෙන එක්දින ලෝක කුසලාන තරගාවලිය දක්වා බලපැවැත්වෙන මෙම පත්කිරීමට ලකුණු අතර සිටීමත් බෙහෙවින් වැදගත් වෙයි.  යම් හෙයකින් එක්දින කණ්ඩායමේ නායකත්වයට දිනේෂ් චන්දිමාල් පත්කිරීමෙන් පසුව ලකුණු අතර ඒමට ඔහුට නොහැකි වුවහොත් කණ්ඩායම තේරීමේද ගැටළු පැන නැගීමට වැඩි ඉඩ ප්‍රස්ථා ඇති බැවින් ඇන්ජලෝ මැතිව්ස්ට තේරීම් කමිටුවේ වැඩි කැමැත්ත හිමිවී තිබේ. \r\n එසේ වුවහොත් 2014 දී පැවැති විස්සයි20 ලෝක කුසලාන තරගාවලියේදී ලෝක කුසලාන දිනාගත් කණ්ඩායමේ නිල නායකයා වූ දිනේෂ් චන්දිමාල්ට නැවතත් එවැනිම සිදුවීමකට මුහුණ දීමට ඉඩ නොතැබීමේ අරමුණ ඇතිව තේරීම් කමිටුව මෙම තීරණය ගෙන තිබේ.\r\n අනෙක් අතට නායකත්වය ලබාදෙමින් දිනේෂ් චන්දිමාල් පීඩනයට පත් නොකිරීමට වගබලාගත් තේරීම් කමිටුව ඔහුට පිතිකරුවකු ලෙස ස්ථාවර වීමට අවස්ථාව දී ඇත.\r\n ටෙස්ට්, එක්දින සහ විස්සයි20 කණ්ඩායම්හි නායකත්වට එක් අයෙකු සිටියානම් වඩාත් සුදුසුබව  පුහුණුකරුවන්ගේ  අදහස වූවත් අනෙකුත් හේතු සලකා බලමින් එක්දින සහ විස්සයි-20 කණ්ඩායම් වල නායකත්වය මැතිව්ස්ට පැවරීමට තේරීම් කමිටුව තීරණය කර තිබේ.",
        "date": "2018-01-05 16:43:05",
        "sid": "22",
        "title": "එක්දින කණ්ඩායමේ නායකත්වය මැතිව්ස්ට",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කොළඹ රාජකීය විද්‍යාලයට එරෙහිව පළමු ඉනිමේ ජයක් හිමිකර ගැනීමට මහනුවර ශාන්ත අන්තෝනී විද්‍යාලය ඊයේ (4 වැනිදා) සමත්විය. මෙම තරගය කොළඹ රාජකීය විදුහල් ක්‍රීඩාංගණයේදී පැවැත්විණි.\r\nශාන්ත අන්තෝනී විද්‍යාලයේ නිම්නක ජයතිලක රාජකීය විදුහල් පළමු ඉනිමේදී ලකුණු 62 කට කඩුලු 7 ක් සහ දෙවැනි ඉනිමේදී ලකුණු 74 කට කඩුලු 3 ක් දවාගනිමින් තරගය පුරා පන්දුවෙන් දස්කම් දැක්වීය.\r\nරාජකීය විද්‍යාලය - පළමු ඉනිම - ඕවර 60.4 කදී සියලුදෙනා දැවී ලකුණු 170\r\n(භාග්‍ය දිසානායක 41, පසිඳු සූරියබණ්ඩාර 33, කෞශාන් කුළසූරිය 32, කවිඳු පතිරත්නේ 30, නිම්නක ජයතිලක 62/7)\r\nශා. අන්තෝනී විද්‍යාලය - පළමු ඉනිම - ඕවර 56.2 කදී කඩුලු 8 ක් දැවී ලකුණු 260\r\n(ඩියෝන් ස්ටොවුටර් 59, සුමේර ජයසිංහ 55, තීක්ෂණ ගුණසිංහ 44, තමාෂණ අබේකෝන් නොදැවී 40, මනුල පෙරේරා 72/3, කමිල් මිශාර 57/2)\r\nරාජකීය විද්‍යාලය - දෙවැනි ඉනිම - ඕවර 65.5 කදී සියලුදෙනා දැවී ලකුණු 194\r\n(ගයාන් දිසානායක නොදැවී 87, පසිඳු සූරියබණ්ඩාර 58, තෙවිඳු සේනාරත්න 23, අසිත වන්නිනායක 17/4, නිම්නක ජයතිලක 74/3, නවෝද්‍ය විජේකුමාර 23/2)",
        "date": "2018-01-05 17:18:23",
        "sid": "23",
        "title": "ශා. අන්තෝනී විදුහලට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී දෙහිවල මධ්‍ය මහා විද්‍යාලයට එරෙහිව කඩුලු 8 ක ජයක් හිමිකර ගැනීමට මීගමුව ශාන්ත පීතර විද්‍යාලය ඊයේ (4 වැනිදා) සමත්විය. මෙම තරගය දෙහිවල එස්.ඩි.එස්. ජයසිංහ ක්‍රීඩාංගණයේදී පැවැත්විණි.\r\nදෙහිවල මැදි විදුහල් දෙවැනි ඉනිමේදී කඩුලු 5 බැගින් දවාගත් ශාන්ත පීතර විද්‍යාලයේ ඉසුරු උත්පල සහ සසිඳු මදුශංක ජයග්‍රහණය කරා තම පාසල රැගෙන යාමට සමත්වූහ. ඉසුරු උත්පල ලකුණු 40 කට කඩුලු 8 ක් දවාගනිමින් තරගය පුරා පන්දුවෙන් දස්කම් දැක්වීය.\r\nදෙහිවල ම.ම. විද්‍යාලය - පළමු ඉනිම - ඕවර 35.1 කදී සියලුදෙනා දැවී ලකුණු 142\r\n(සහන් සංතුෂ් 40, ඩිල්ෂාන් ඩයස් 25, නිගුල් දුල්නාත් 22, ඉසුරු උත්පල 16/3, ශෙරොන් අවිශ්ක 18/2, දිනෙත් සත්සර 59/2)\r\nශා. පීතර විද්‍යාලය - පළමු ඉනිම - ඕවර 23.1 කදී සියලුදෙනා දැවී ලකුණු 119\r\n(පසිඳු නවෝද් 36, උමේෂ් ලක්ෂාන් 20, චමිඳු සිල්වා 58/5, ක්‍රිශාන් සංතුෂ් 33/2)\r\nදෙහිවල ම.ම. විද්‍යාලය - දෙවැනි ඉනිම - ඕවර 22 කදී සියලුදෙනා දැවී ලකුණු 58\r\n(ඉසුරු උත්පල 24/5, සසිඳු මදුශංක 34/5)\r\nශා. පීතර විද්‍යාලය - දෙවැනි ඉනිම - ඕවර 19.2 කදී කඩුලු 2 ක් දැවී ලකුණු 84\r\n(ලසිත් නිසල්නක නොදැවී 25)",
        "date": "2018-01-05 17:21:19",
        "sid": "24",
        "title": "මීගමුව ශා.පීතරයන්ට කඩුලු 8 ක ජයක්",
        "wid": "1"
    },
    {
        "category": "ක්‍රිකට්",
        "content": "වසර දෙකක අයි.පී.එල්. තහනමකට ලක්ව සිටි චෙන්නායි සුපර් කිංග්ස් සහ රාජස්ථාන් රෝයල්ස් කණ්ඩායම් මේ වසරේදී (2018) යළිත් කරළියට පැමිණ තිබේ. ඒ එම කණ්ඩායම් දෙකට එරෙහිව පනවා තිබූ තහනම මේ වසරේදී නිමා වීම හේතුවෙනි.\r\n2013 වසරේදී මුදලට තරග පවාදීම සහ ඔට්ටුකරුවන්ට අවැසි පරිදි ක්‍රීඩා කිරීම යන චෝදනා වලට වැරදිකරුවන් වීම නිසා එම කණ්ඩායම් දෙකට ඉන්දියාවේ ප්‍රධාන පෙලේ විනිසුරුවරයකු වන ආර්. එම්. ලෝධා මහතාගේ ප්‍රධානත්වයෙන් යුත් ලෝධා කමිටුව වසර දෙකක තහනමක් පැනවීය.\r\nඒ අනුව 2016 සහ 2017 වසර වලදී එම කණ්ඩායම් දෙක අයි.පී.එල්. තරගාවලියෙන් ඉවත්ව සිටි අතර ඒ වෙනුවට ගුජරාට් ලයන්ස් සහ රයිසිං පූනේ සුපර් ජයන්ට්ස් ලෙස නව කණ්ඩායම් දෙකක් තරගාවලියට ඇතුළත් කිරීමට එහි සංවිධායකයෝ පියවර ගත්හ.\r\nචෙන්නායි සුපර් කිංග්ස් සහ රාජස්ථාන් රෝයල්ස් කණ්ඩායම් වලට ක්‍රීඩා කළ ක්‍රීඩකයන් ඉකුක් වසර දෙකේදී ගුජරාට් ලයන්ස් සහ රයිසිං පූනේ සුපර් ජයන්ට්ස් කණ්ඩායම් දෙකට බෙදී ක්‍රීඩා කළ අතර එහිදී චෙන්නායි සුපර් කිංග්ස් කණ්ඩායමට ක්‍රීඩා කළ සුරේෂ් රයිනා, ගුජරාට් ලයන්ස් කණ්ඩායමේ නායකත්වය දැරීය.\r\nචෙන්නායි සුපර් කිංග්ස් කණ්ඩායමේ නායකත්වය දැරූ මහේන්ද්‍ර සිං දෝනි 2016 වසරේදී රයිසිං පූනේ සුපර් ජයන්ට්ස් කණ්ඩායමේ නායකත්වය දැරූ අතර රාජස්ථාන් රෝයල්ස් කණ්ඩායමට ක්‍රීඩා කළ ස්ටීවන් ස්මිත් 2017 වසරේදී පූනේ සුපර් ජයන්ට්ස් කණ්ඩායමේ නායකත්වය දැරීය.\r\nකෙසේ වුවත් මේ වසරේදී චෙන්නායි සුපර් කිංග්ස් සහ රාජස්ථාන් රෝයල්ස් කණ්ඩායම් යළිත් අයි.පී.එල්. තරගාවලියට එක්වන අතර එම කණ්ඩායම් වෙනුවට ඉකුත් වසර දෙකේදී තරගාවලියට සහභාගි වූ ගුජරාට් ලයන්ස් සහ රයිසිං පූනේ සුපර් ජයන්ට්ස් කණ්ඩායම් තරගාවලියෙන් ඉවත් වනු ඇත. ඒ අනුව මහේන්ද්‍ර සිං දෝනි සහ සුරේෂ් රයිනා යළිත් චෙන්නායි සුපර් කිංග්ස් කණ්ඩායමටත්, ස්ටීවන් ස්මිත් යළිත් රාජස්ථාන් රෝයල්ස් කණ්ඩායමටත් ක්‍රීඩා කරනු ඇත.\r\nඔවුන් තිදෙනාද ඇතුළුව ක්‍රීඩකයන් 18 දෙනෙක් පමණක් මෙවර අයි.පී.එල්. ක්‍රීඩක වෙන්දේසියට ඉදිරිපත් නොකෙරෙන අතර එම ක්‍රීඩකයන් 18 දෙනා තවදුරටත් කණ්ඩායම් තුළ රඳවා ගැනීමට ඔවුන් ක්‍රීඩා කළ කණ්ඩායම්වල හිමිකරුවන් තීරණය කර තිබේ.\r\nකෙසේ වුවත් මෙතෙක් පැවැති අයි.පී.එල්. තරගාවලි වලදී වැඩිම කඩුලු සංඛ්‍යාවක් දවාගෙන ඇති ලසිත් මාලිංග, මුම්බායි ඉන්දියන්ස් කණ්ඩායම තුළ තවදුරටත් රඳවා නොගෙන වෙන්දේසියට ඉදිරිපත් කිරීමට මුම්බායි කණ්ඩායමේ හිමිකරුවන් පියවර ගෙන තිබීම කැපී පෙනෙන සිදුවීමක් ලෙස හැදින්විය හැකිය.\r\nමාලිංගට අමතරව කොල්කටා නයිට්රයිඩර්ස් කණ්ඩායම දෙවරක් (2012 සහ 2014) අයි.පී.එල්. ශූරතාව කරා මෙහෙයවූ ගෞතම් ගම්බීර්ට සහ රෝයල් චැලේන්ජර්ස් බැංගලෝර් කණ්ඩායමට ක්‍රීඩා කළ ප්‍රවේගකාරී පිතිකරු ක්‍රිස් ගේල්ටද එම ඉරණමම අත්වී තිබේ. ඔවුන් දෙදෙනාද තවදුරටත් කණ්ඩායම් තුළ රඳවා නොගෙන වෙන්දේසියට ඉදිරිපත් කිරීමට එම කණ්ඩායම් වල හිමිකරුවන් තීරණය කර තිබේ.",
        "date": "2018-01-05 17:46:52",
        "sid": "25",
        "title": "චෙන්නායි - රාජස්ථාන් කණ්ඩායම් යළිත් කරළියට",
        "wid": "1"
    },
    {
        "category": "ක්‍රිකට්",
        "content": "මාරිස්ටෙලා විදුහලට ඉනිමක ජයක්2018-01-05 17:53:40 | රොෂාන් ගුණරත්න 2  0  0  0  0 Views 129\r\n‘සිංගර් කුසලාන’ වයස 19 න් පහළ ක්‍රිකට් තරගාවලියේ I වැනි කොටසේ තරගයකදී ගම්පහ බණ්ඩාරනායක විද්‍යාලයට එරෙහිව ඉනිමක සහ ලකුණු 69 ක ජයක් හිමිකර ගැනීමට මිගමුව මාරිස්ටෙලා විද්‍යාලය ඊයේ (4 වැනිදා) සමත්විය. මෙම තරගය මිගමුව මාරිස්ටෙලා විද්‍යාලීය ක්‍රීඩාංගණයේදී පැවැත්විණි.\r\nමාරිස්ටෙලා විද්‍යාලය - පළමු ඉනිම - ඕවර 52.1 කදී කඩුලු 8 ක් දැවී ලකුණු 332\r\n(රොශේන් ප්‍රනාන්දු 71, චතුර අනුරාධ 53, කෙවින් පෙරේරා 45, අශාන් ප්‍රනාන්දු 36, ජනිඳු වත්සල 70/4)\r\nබණ්ඩාරනායක විද්‍යාලය - පළමු ඉනිම - ඕවර 25.4 කදී සියලුදෙනා දැවී ලකුණු 125\r\n(ගයාෂාන් දුලංජන 30, සිසිත මදනායක 26, නවින් ප්‍රනාන්දු 31/3, අවීෂ කේෂාන් 38/3, කෙවින් පෙරේරා 19/2)\r\nබණ්ඩාරනායක විද්‍යාලය - දෙවැනි ඉනිම - ඕවර 33.4 කදී සියලුදෙනා දැවී ලකුණු 138\r\n(ජනිඳු ජයවර්ධන 54, රවිමාල් අල්විස් 25, මාධව සත්සර 23, පසිඳු උෂේට්ටි 48/4, නවින් ප්‍රනාන්දු 27/3, රවිඳු ප්‍රනාන්දු 18/2)",
        "date": "2018-01-05 17:53:40",
        "sid": "26",
        "title": "මාරිස්ටෙලා විදුහලට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී වැල්ලම්පිටිය සිද්ධාර්ථ විද්‍යාලයට එරෙහිව ඉනිමක සහ ලකුණු 125 ක ජයක් හිමිකර ගැනීමට නුගේගොඩ ලයිසියම් ජාත්‍යන්තර පාසල ඊයේ (4 වැනිදා) සමත්විය. මෙම තරගය මරදාන දුම්රිය ක්‍රීඩාංගණයේදී පැවැත්විණි.\r\nනුගේගොඩ ලයිසියම් ජාත්‍යන්තර පාසලේ ලකිඳු රාජරත්න ලකුණු 26 කට කඩුලු 8 ක් දවාගනිමින් තරගය පුරා පන්දුවෙන් දස්කම් දැක්වීය.\r\nලයිසියම් - පළමු ඉනිම - ඕවර 63.2 කදී සියලුදෙනා දැවී ලකුණු 295\r\n(හංසජ බණ්ඩාර 91, පසිඳු රාජපක්ෂ 54, චලිඳු සසිමාල් 36, දමිත පවන් 34, අමිත් මදුශාන් 66/6)\r\nසිද්ධාර්ථ විද්‍යාලය - පළමු ඉනිම - ඕවර 23.4 කදී සියලුදෙනා දැවී ලකුණු 56\r\n(අමිත් මදුශාන් නොදැවී 32, ලකිඳු රාජරත්න 18/6, රවිඳු රාජරත්න 24/2)\r\nසිද්ධාර්ථ විද්‍යාලය - දෙවැනි ඉනිම - ඕවර 37 කදී සියලුදෙනා දැවී ලකුණු 114\r\n(චතුෂ්ක කවීශ්වර 27, සාලින්ද ආකාෂ් 21, හංසජ බණ්ඩාර 27/3, ලකිඳු රාජරත්න 08/2, රවිඳු රාජරත්න 21/2)",
        "date": "2018-01-05 17:55:36",
        "sid": "27",
        "title": "නුගේගොඩ ලයිසියම් පාසලට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "ගාල්ල මහින්දයට ලකුණු 188 ක ජයක්2018-01-05 19:05:17 | රොෂාන් ගුණරත්න 6  0  0  0  0 Views 258\r\n‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කුරුණෑගල මලියදේව විද්‍යාලයට එරෙහිව ලකුණු 188 ක ජයක් හිමිකර ගැනීමට ගාල්ල මහින්ද විද්‍යාලය ඊයේ (4 වැනිදා) සමත්විය. මෙම තරගය කුරුණෑගල මහින්ද විද්‍යාලීය ක්‍රීඩාංගණයේදී පැවැත්විණි.\r\nගාල්ල මහින්ද විද්‍යාලයේ නවෝද් පරණවිතාන (71) අර්ධ ශතකයක් සහ ලකුණු 56 කට කඩුලු 10 ක් දවාගනිමින් තුන් ඉරියව් දස්කම් දැක්වීමට සමත්විය.\r\nමහින්ද විද්‍යාලය - පළමු ඉනිම - ඕවර 49.2 කදී සියලුදෙනා දැවී ලකුණු 235\r\n(නවෝද් පරණවිතාන 71, කේ.කෙවින් 43, විනුර දුල්සර 41, හංසික වැළිහිඳ 25, දුලාජ් රණතුංග 78/4, විශ්ව දිසානායක 20/2, සංජීව ප්‍රියදර්ශණ 36/2)\r\nමලියදේව විද්‍යාලය - පළමු ඉනිම - ඕවර 44.3 කදී සියලුදෙනා දැවී ලකුණු 131\r\n(සුපුන් සුමණරත්න 53, මුදිත ප්‍රේමදාස 37, නවෝද් පරණවිතාන 31/5, සුබානු රාජපක්ෂ 11/2, පසන් පෙතන්ගොඩ 18/2)\r\nමහින්ද විද්‍යාලය - දෙවැනි ඉනිම - ඕවර 43 කදී කඩුලු 8 ක් දැවී ලකුණු 214\r\n(කවිඳු එදිරිවීර නොදැවී 59, හංසික වැළිහිඳ 58, දුලාජ් රණතුංග 62/3, නිශාන්ත හෙට්ටිආරච්චි 42/2)\r\nමලියදේව විද්‍යාලය - දෙවැනි ඉනිම - ඕවර 47.4 කදී සියලුදෙනා දැවී ලකුණු 130\r\n(සංජීවන් ප්‍රියදර්ශණ 25, දුලාජ් රණතුංග 22, නවෝද් පරණවිතාන 25/5, සුබානු රාජපක්ෂ 31/4)",
        "date": "2018-01-05 19:05:17",
        "sid": "28",
        "title": "ගාල්ල මහින්දයට ලකුණු 188 ක ජයක්",
        "wid": "1"
    },
    {
        "category": "ක්‍රිකට්",
        "content": "මහනාම විදුහලට කඩුලු 6 ක ජයක්2018-01-05 19:06:50 | රොෂාන් ගුණරත්න 1  0  0  0  0 Views 239\r\n‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී ගාල්ල ශාන්ත ඇලවිෂියස් විද්‍යාලයට එරෙහිව කඩුලු 6 ක ජයක් හිමිකර ගැනීමට කොළඹ මහනාම විද්‍යාලය ඊයේ (4 වැනිදා) සමත්විය. මෙම තරගය මොරටු විද්‍යාලීය ක්‍රීඩාංගණයේදී පැවැත්විණි.\r\nකොළඹ මහනාම විද්‍යාලය වෙනුවෙන් හෂාන් සංදීප ලකුණු 47 කට කඩුලු 7 ක් දවාගනිමින් තරගය පුරා පන්දුවෙන් දස්කම් දැක්වූයේය.\r\nගාල්ල ශාන්ත ඇලවිෂියස් විද්‍යාලයේ රවිඳු සංජන (92) අර්ධ ශතකයක් සහ ලකුණු 27 කට කඩුලු 6 ක් දවාගනිමින් තුන් ඉරියව් දස්කම් පෑමට සමත්විය.\r\nශා. ඇලවිෂියස් විද්‍යාලය - පළමු ඉනිම - ඕවර 45.1 කදී සියලුදෙනා දැවී ලකුණු 139\r\n(රවිඳු සංජන 92, නිලුක්ෂ දුල්මිණ 24, ළහිරු කාවින්ද 33/3, හෂාන් සංදීප 38/3)\r\nමහනාම විද්‍යාලය - පළමු ඉනිම - ඕවර 42.3 කදී සියලුදෙනා දැවී ලකුණු 107\r\n(පැතුම් බොතේජූ 31, විනුක රූබසිංහ 25, රවිඳු සංජන 27/6, දිනුක ලක්මාල් 2143)\r\nශා. ඇලවිෂියස් විද්‍යාලය - දෙවැනි ඉනිම - ඕවර 34.2 කදී සියලුදෙනා දැවී ලකුණු 54\r\n(හෂාන් සංදීප 09/4, වත්සර පෙරේරා 09/3)\r\nමහනාම විද්‍යාලය - දෙවැනි ඉනිම - ඕවර 36.1 කදී කඩුලු 4 ක් දැවී ලකුණු 88\r\n(පැතුම් බොතේජූ නොදැවී 30, බිශාන් මෙන්ඩිස් 26, දිනුක ලක්මාල් 19/3)",
        "date": "2018-01-05 19:06:50",
        "sid": "29",
        "title": "මහනාම විදුහලට කඩුලු 6 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ නාලන්ද විද්‍යාලයට එරෙහිව කඩුලු 6 ක ජයක් හිමිකර ගැනීමට ගල්කිස්ස සාන්ත තෝමස් විද්‍යාලය ඊයේ (4 වැනිදා) සමත්විය. මෙම තරගය ගල්කිස්ස සාන්ත තෝමස් විද්‍යාලීය ක්‍රීඩාංගණයේදී පැවැත්විණි.\r\nසාන්ත තෝමස් විද්‍යාලයේ ඩෙලන් පීරීස් කඩුලු 7 ක් සහ ශෙනන් ප්‍රනාන්දු කඩුලු 6 ක් දවාගනිමින් තරගය පුරා පන්දුවෙන් දස්කම් දැක්වූහ\r\nනාලන්ද විද්‍යාලය - පළමු ඉනිම - ඕවර 65.1 කදී සියලුදෙනා දැවී ලකුණු 151\r\n(සුහංග විජේවර්ධන 57, රවින් ද සිල්වා නොදැවී 22, දිල්හාන් පොල්ගම්පල 20, ශෙනන් ප්‍රනාන්දු 37/3, කිශාන් මුණසිංහ 04/2, ඩෙලන් පීරීස් 51/2)\r\nසා. තෝමස් විද්‍යාලය - පළමු ඉනිම - ඕවර 67 කදී කඩුලු 8 ක් දැවී ලකුණු 202\r\n(දුලීප් ගුණරත්න 47, මනීෂ රූපසිංහ 37, ඩෙලන් පීරීස් 23, තෙවින් ඊරියගම 21, මහීමා වීරකෝන් 50/6)\r\nනාලන්ද විද්‍යාලය - දෙවැනි ඉනිම - ඕවර 47.5 කදී සියලුදෙනා දැවී ලකුණු 81\r\n(සචිත් ගුණතිලක 21, ඩෙලන් පීරීස් 27/5, ශෙනන් ප්‍රනාන්දු 22/3, දිනෙත් කංනන්ගර 12/2)\r\nසා. තෝමස් විද්‍යාලය - දෙවැනි ඉනිම - ඕවර 13.5 කදී කඩුලු 4 ක් දැවී ලකුණු 33\r\n(මහීම වීරකෝන් 13/2)",
        "date": "2018-01-05 19:07:35",
        "sid": "30",
        "title": "ගල්කිස්ස තෝමසුවන්ට කඩුලු 6 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී වේයන්ගොඩ බණ්ඩාරනායක විද්‍යාලයට එරෙහිව කඩුලු 7 ක ජයක් හිමිකර ගැනීමට ජාඇල ක්‍රිස්ට් කිංග් විද්‍යාලය ඊයේ (4 වැනිදා) සමත්විය. මෙම තරගය වේයන්ගොඩ බණ්ඩාරනායක විද්‍යාලීය ක්‍රීඩාංගණයේදී පැවැත්විණි.\r\nජාඇල ක්‍රිස්ට් කිංග් විද්‍යාලය වෙනුවෙන් පිත්තෙන් දස්කම් දැක්වූ ළහිරු සිල්වා (98) ශතකයට ලකුණු දෙකක් මෙපිටින් දැවීගිය අතර මදුශංක ප්‍රනාන්දු ලකුණු 25 කට කඩුලු 6 ක් දවාගනිමින් පන්දුවෙන් දස්කම් දැක්වීය.\r\nබණ්ඩාරනායක විද්‍යාලය - පළමු ඉනිම - ඕවර 40.1 කදී සියලුදෙනා දැවී ලකුණු 165\r\n(සජිත් මදුශංක 97, මලින්ද පෙරේරා 30/4, නිසල් මාලිංග 51/3)\r\nක්‍රිස්ට් කිංග් විද්‍යාලය - පළමු ඉනිම - ඕවර 61.2 කදී සියලුදෙනා දැවී ලකුණු 213\r\n(ළහිරු සිල්වා 98, මලිත් නවංජන 40, නිපුන් සංතුෂ් 33/6, චතුෂ්ක කලුනායක 45/2)\r\nබණ්ඩාරනායක විද්‍යාලය - දෙවැනි ඉනිම - ඕවර 41.2 කදී සියලුදෙනා දැවී ලකුණු 116\r\n(මළිඳු මණබරන 42, මදුශංක ප්‍රනාන්දු 25/6)\r\nක්‍රිස්ට් කිංග් විද්‍යාලය - දෙවැනි ඉනිම - ඕවර 17.4 කදී කඩුලු 3 ක් දැවී ලකුණු 69",
        "date": "2018-01-05 19:12:38",
        "sid": "31",
        "title": "ක්‍රිස්ට් කිංග් විද්‍යාලයට කඩුලු 7 ක ජයක්",
        "wid": "1"
    },
    {
        "category": "ක්‍රිකට්",
        "content": "සිඞ්නි ක්‍රීඩාංගණයේදී පැවැත්වෙන අළු බඳුන ටෙස්ට් ක්‍රිකට් තරගාවලියේ අවසන් තරගයේ දෙවැනි දිනය (5 වැනිදා) නිමාවන විට පළමු ඉනිම වෙනුවෙන් පන්දුවට පහරදෙමින් සිටි ඕස්ට්‍රේලියාව කඩුලු 2 ක් දැවී ලකුණු 193 ක් ලබා සිටියේය. ඒ අනුව ඕස්ට්‍රේලියාව කඩුලු 8 ක් ඇතැතිව එංගලන්තයට වඩා තවත් ලකුණු 153 ක් පසුපසින් සිටියි.\r\nදෙවැනි දිනය සඳහා තරගය නතර කරන විට උස්මාන් කවාජා ලකුණු 91 ක්ද, නායක ස්ටීවන් ස්මිත් ලකුණු 44 ක්ද ලබා නොදැවී කඩුල්ලේ රැදී සිටි අතර ඒ වන විට ඔවුන් දෙදෙනා එක්ව ඕස්ට්‍රේලියානු ඉනිමේ තෙවැනි කඩුල්ල වෙනුවෙන් ගොඩනගා තිබූ සම්බන්ධතාව ලකුණු 107 කි. සිය හයවැනි ටෙස්ට් ශතකයට ලකුණු 9 ක් පසුපසින් සිටින කවාජා සිය ඉනිම හයේ පහරකින් සහ හතරේ පහර 7 කින් අලංකාර කළ අතර ස්මිත්ගේ ඉනිමට හතරේ පහර 3 ක් ඇතුළත් විය.\r\nඕස්ට්‍රේලියානු කණ්ඩායමේ ආරම්භක පිතිකරු කැමරන් බැන්ක්‍රොෆ්ට් ලකුණු ලබාගැනීමට පෙර පිටියෙන් ඉවත් කිරීමට ස්ටුවට් බ්‍රෝඞ් සමත් වූ අතර ඒ වන විට මුලු ලකුණු සංඛ්‍යාව 1 ක් ලෙස සටහන් විය.\r\nබැන්ක්‍රොෆ්ට්ගේ දැවී යෑමෙන් අනතුරුව ඬේවිඞ් වෝනර් (56) සමග එක්වූ උස්මාන් කවාජා, දෙවැනි කඩුල්ල වෙනුවෙන් ලකුණු 85 ක සම්බන්ධතාවක් ගොඩනැගුවේය. වෝනර්ගේ 27 වැනි ටෙස්ට් අර්ධ ශතකය හතරේ පහර 6 කින් සමන්විත විය.\r\nපළමු දිනය වූ ඊයේ (4 වැනිදා) තරගය නතර කරන විට පන්දුවට පහර දෙමින් සිටි එංගලන්ත කණ්ඩායමට අද දිනයේදී සිය පළමු ඉනිමට අලුතින් එක්කරගත හැකි වූයේ තවත් ලකුණු 113 ක් පමණි. දක්ෂ පන්දු යැවීමක නිරත වූ පැට් කමින්ස් ලකුණු 80 කට කඩුලු 4 ක් දවාගනිමින් එංගලන්ත පිතිකරුවන් අසරණ කළේය. ඒ සඳහා ඔහුට අනගි සහායක් දුන් ජොෂ් හෙසල්වුඞ් සහ මිචෙල් ස්ටාක් කඩුලු 2 බැගින් දවාගත්හ.\r\nදිනයේ පළමු කඩුල්ල ලෙස ලකුණු 62 ක් ලබා සිටි ඬේවිඞ් මැලන් පිටියෙන් ඉවත් කිරීමට මිචෙල් ස්ටාක් සමත් විය. එතැන් සිට මුයින් අලී සමග එක්ව (30) 7 වැනි කඩුල්ල වෙනුවෙන් ලකුණු 43 ක සම්බන්ධතාවක් ගොඩනැගූ ටොම් කරන් (39). ඉන් නොනැවතී ස්ටුවට් බ්‍රෝඞ් (31) සමග එක්ව 8 වැනි කඩුල්ල වෙනුවෙන් ලකුණු 41 ක සම්බන්ධතාවක්ද ගොඩනගමින් එංගලන්ත කණ්ඩායමේ ලකුණු සංඛ්‍යාව ඉහළ දැමීය.",
        "date": "2018-01-05 19:14:44 ",
        "sid": "32",
        "title": "ඕස්ට්‍රේලියාව සාර්ථක පිළිතුරකට සැරසෙයි",
        "wid": "1"
    },
    {
        "category": "ක්‍රිකට්",
        "content": "ද්‍රවිඩ සංගම් පිල ලකුණු 120 කට සීමාවෙයි2018-01-05 20:45:54 | රොෂාන් ගුණරත්න 3  0  0  0  0 Views 450\r\nඅන්තර් සමාජ පළමු පෙළ ලීග් ක්‍රිකට් තරගාවලියේ ‘ඒ’ ශ්‍රේණියේ ද්‍රවිඩ සංගම් පිල සහ වරාය අධිකාරි ක්‍රීඩා සමාජය අතර පී.සරවණමුත්තු ක්‍රීඩාංගණයේදී අද (5 වැනිදා) ආරම්භවූ තරගයේ පළමු දිනය නිමාවන විටදී කඩුලු 6 ක් දැවී ලකුණු 169 ක් රැස්කිරීමට වරාය අධිකාරි කණ්ඩායම සමත්විය.\r\nපළමුව පන්දුවට පහරදුන් ද්‍රවිඩ සංගමය ලකුණු 120 කට සීමාකිරීමට වරාය අධිකාරි පන්දු යවන්නෝ සමත්වූහ. කලකට පසුව දක්ෂ පන්දු යැවීමක නිරතවූ අකලංක ගනේගම ලකුණු 35 කට කඩුලු 5 ක් දවාගැනීමට සමත්විය.\r\nඑන්.සී.සී. සහ යුදහමුදා කණ්ඩායම් අතර තරගය පනාගොඩ යුදහමුදා ක්‍රීඩාංගණයේදීත් සී.සී.සී. සහ රාගම කණ්ඩායම් අතර තරගය සී.සී.සී. ක්‍රීඩාංගණයේදීත් අද ආරම්භ විය.\r\nද්‍රවිඩ සංගමය - පළමු ඉනිම - ඕවර 44.5 කදී සියලුදෙනා දැවී ලකුණු 120\r\n(ජීවන් මෙන්ඩිස් 32, ශාලික කරුණානායක 25, අකලංක ගනේගම 35/5, චමින්ද බණ්ඩාර 34/2, චානක කොමසාරූ 37/2)\r\nවරාය අධිකාරිය - පළමු ඉනිම - ඕවර 41 කදී කඩුලු 6 ක් දැවී ලකුණු 169\r\n(ඩි.කොම්ප්ටන් 56, ගයාන් මනීශාන් 43, ගිහාන් රූපසිංහ නොදැවී 38, දිනුක් වික්‍රමණායක 16/4)\r\nඑන්.සී.සී. සහ යුදහමුදා කණ්ඩායම් අතර පනාගොඩ යුදහමුදා ක්‍රීඩාංගණයේදී\r\nඑන්.සී.සී. 224, යුදහමුදා 92/0\r\nඑන්.සී.සී. - පළමු ඉනිම - ඕවර 59.2 කදී සියලුදෙනා දැවී ලකුණු 224\r\n(භානුක රාජපක්ෂ 29, ඇන්ජලෝ පෙරේරා 80, තරිඳු කෞශාල් 30, චාමික කරුණාරත්න 39, නුවන් ලියනපතිරණ 40/3, ජනිත් සිල්වා 27/2)\r\nයුදහමුදාව - පළමු ඉනිම - ඕවර 28 කදී කිසිවකු නොදැවී ලකුණු 92\r\n(ලක්ෂිත මදුශාන් නොදැවී 52, නවෝද් ඉලුක්වත්ත නොදැවී 29)\r\nසී.සී.සී. සහ රාගම කණ්ඩායම් අතර සී.සී.සී. ක්‍රීඩාංගණයේදී\r\nසී.සී.සී. 273, රාගම 63/3\r\nසී.සී.සී. - පළමු ඉනිම - ඕවර 62.1 කදී සියලුදෙනා දැවී ලකුණු 273\r\n(රොන් චන්ද්‍රගුප්ත 24, අශාන් ප්‍රියංජන් 70, ලසිත් අබේරත්න 96, ළහිරු මදුශංක 33, මනෙල්ක ද සිල්වා 26, නිශාන් පීරීස් 55/3, සහන් නානායක්කාර 78/3, ඉශාන් ජයරත්න 55/2)\r\nරාගම - පළමු ඉනිම - ඕවර 24.3 කදී කඩුලු 3 ක් දැවී ලකුණු 63\r\n(ශෙහාන් ප්‍රනාන්දු නොදැවී 30, ළහිරු මදුශංක 13/2)",
        "date": "2018-01-05 20:45:54",
        "sid": "33",
        "title": "ද්‍රවිඩ සංගම් පිල ලකුණු 120 කට සීමාවෙයි",
        "wid": "1"
    },
    {
        "category": "ක්‍රිකට්",
        "content": "දකුණු අප්‍රිකාව සහ ඉන්දියාව අතර කේප්ටවුන්හි නිවුලැන්ඞ් ක්‍රීඩාංගණයේදී අද (5 වැනිදා) ආරම්භවූ පළමු ටෙස්ට් තරගයේ පළමු දිනය නිමාවන විට පළමු ඉනිම වෙනුවෙන් පන්දුවට පහරදෙමින් සිටි ඉන්දියාව ලකුණු 28 කට කඩුලු 3 ක් අහිමිකරගෙන සිටියේය. පළමු දිනය සඳහා තරගය නතර කරන විට චිතේෂ්වර් පුජාරා ලකුණු 5 ක් රැස්කර සිටි අතර රෝහිත් ශර්මාට ලකුණු ලබාගැනීමට අවස්ථාවක් උදානොවීය.\r\nකාසියේ වාසිය දිනා පළමුව පන්දුවට පහරදුන් දකුණු අප්‍රිකාවට සියලුදෙනා දැවී පළමු ඉනිම සදහා රැස්කිරීමට හැකිවූයේ ලකුණු 286 ක් පමණි. පළමු කඩුලු තුන ලකුණු 12 ක් තුළ දවාගනිමින් දකුණු අප්‍රිකානු පිතිකරුවන්ට පීඩනයක් ඇති කිරීමට සමත්වුවද නැවත කඩා වැටුණු ඉනිම ගොඩනැගීමට ඒ.බී. ඩිවිලියර්ස් සහ ෆෆ් ඩුප්ලෙසීස් සමත්වූහ.\r\nඒ.බී. ඩිවිලියර්ස් සහ ෆෆ් ඩුප්ලෙසීස් සිවුවැනි කඩුල්ල සදහා ලකුණු 114 ක සම්බන්ධතාවයක් ගොඩනැගූ අතර ලකුණු 65 ක් රැස්කර සිටි ඩිවිලියර්ස් දැවී යාමත් සමගින් එම සම්බන්ධතාවයට තිත තැබුණි. පන්දු 84 කදී වාර්තාවූ ඩිවිලියර්ස්ගේ ඉනිමට හතරේ පහර 11 ක් ඇතුළත්විය. පන්දු 104 කදී ලකුණු 64 ක් රැස්කර සිටි ෆෆ් ඩුප්ලෙසීස් දැවීයන විට ඔහුගේ ඉනිම හතරේ පහර 12 කින් අලංකාර විය.\r\nපසුපෙළ පිතිකරුවන් තමන්ට හැකි උපරිමයෙන් දායකත්වය ලබාදීම හේතුවෙන් ඉන්දිය කණ්ඩායමට තරගයක් දියහැකි ලකුණු සංඛ්‍යාවක් කරා යෑමට දකුණු අප්‍රිකානුවන්ට අවස්ථාව හිමිවූහ.\r\nදකුණු අප්‍රිකානු පිතිකරුවන්ට තර්ජනයක්වූ බුවනේෂ්වර් කුමාර් ලකුණු 87 කට දකුණු අප්‍රිකානු පිතිකරුවෝ සිවුදෙනෙකු ක්‍රීඩාගාරය වෙත යැවීමට හැකිවිය.\r\nදකුණු අප්‍රිකාව - පළමු ඉනිම - ඕවර 73.1 කදී සියලුදෙනා දැවී ලකුණු 286\r\n(ඒ.බී. ඩිවිලියර්ස් 65, ෆෆ් ඩුප්ලෙසීස් 62, කුයින්ටන් ඩිකොක් 43, වර්නන් ෆිලැන්ඩර් 23, කේෂව් මහරාජ් 35, කගීසෝ රබාඩා 26, බුවනේෂ්වර් කුමාර් 87/4, රවිචන්ද්‍රන් අශ්වින් 21/2)\r\nඉන්දියාව - පළමු ඉනිම - ඕවර 11 කදී කඩුලු 3 ක් දැවී ලකුණු 28",
        "date": "2018-01-05 22:01:27 ",
        "sid": "34",
        "title": "පන්දු යවන්නෝ ඉන්දියාව අමාරුවේ දමති",
        "wid": "1"
    },
    {
        "category": "ක්‍රිකට්",
        "content": "සිඩ්නි ක්‍රීඩාංගණයේදී පැවැත්වෙන අළු බඳුන ටෙස්ට් ක්‍රිකට් තරගාවලියේ අවසන් තරගයේ තෙවැනි දිනය (6 වැනිදා) නිමාවන විට පළමු ඉනිම වෙනුවෙන් පන්දුවට පහරදෙමින් සිටි ඕස්ට්‍රේලියාව කඩුලු 4 ක් දැවී ලකුණු 479 ක් ලබා සිටියේය. ඒ අනුව ඕස්ට්‍රේලියාව කඩුලු 6 ක් ඇතැතිව එංගලන්තයට වඩා තවත් ලකුණු 133 ක් ඉදිරියෙන් සිටියි.\r\nදෙවැනි දිනය සඳහා තරගය නතර කරන විට ෂෝන් මාෂ් ලකුණු 98 ක්ද, මිචෙල් මාෂ් ලකුණු 63 ක්ද ලබා නොදැවී කඩුල්ලේ රැදී සිටි අතර ඒ වන විට ඔවුන් දෙදෙනා එක්ව ඕස්ට්‍රේලියානු ඉනිමේ පස්වැනි කඩුල්ල වෙනුවෙන් ගොඩනගා තිබූ සම්බන්ධතාව ලකුණු 104 කි. සිය හයවැනි ටෙස්ට් ශතකයට ලකුණු 2 ක් පසුපසින් සිටින ෂෝන් මාෂ්, සිය ඉනිම හතරේ පහර 10 කින් අලංකාර කළ අතර මිචෙල් මාෂ්ගේ සිවුවැනි ටෙස්ට් අර්ධ ශතකයට හයේ පහර 2 ක් සහ හතරේ පහර 9 ක් ඇතුළත් විය.\r\nදෙවැනි දිනය වූ ඊයේ (5 වැනිදා) තරගය නතර කරන විට කඩුලු 2 ක් දැවී ලකුණු 193 ක් ලබා සිටි ඕස්ටේ්‍රලියානු කණ්ඩායම අද දිනයේදී සිය පළමු ඉනිමට තවත් ලකුණු 286 ක් එක් කරගත් අතර එහිදී එංගලන්ත පන්දු යවන්නන්ට දවාගත හැකි වූයේ කඩුලු 2 ක් පමණි. මේසන් ක්‍රේන් සහ මුයින් අලී, අද දිනයේදී බිඳ වැටුණ කඩුලු 2 ට හිමිකම් කීහ.\r\nඅද දිනයේදී සිය 6 වැනි ටෙස්ට් ශතකය ලබාගත් උස්මාන් කවාජා (171) ඊට හයේ පහරක් සහ හතරේ පහර 18 ක් අන්තර්ගත කළේය. එය බෙයාස්ට්‍රෝගේ දෙවැනි ඉහළතම ටෙස්ට් ඉනිම වූ අතර මේසන් ක්‍රේන්ගේ පන්දුවක් හමුවේ ජොනී බෙයාස්ට්‍රෝගේ ස්ටම්ප් කිරීමකට හසුවීම නිසා ඔහුට ද්විත්ව ශතකය කරා යෑමට තිබූ අවස්ථාව අහිමි වී ගියේය.\r\nඉකුත් වසරේ (2017) වැඩිම ටෙස්ට් ලකුණු ලාභියා බවට පත් වූ නායක ස්ටීවන් ස්මිත් මේ වසරේදී සහභාගි වූ පළමු ටෙස්ට් තරගයේදීත් හතරේ පහර 5 ක් සමග ලකුණු 83 ක් රැස්කළ අතර මුයින් අලීගේ පන්දුවක් හමුවේ ඔහු අතටම උඩපන්දුවක් දෙමින් දැවී යෑම නිසා එම ඉනිම ශතකයකින් නිමා කිරීමට ස්මිත්ට නොහැකි විය.",
        "date": "2018-01-06 16:06:52 ",
        "sid": "35",
        "title": "ඕස්ට්‍රේලියාව ලකුණු 133 ක් ඉදිරියෙන්",
        "wid": "1"
    },
    {
        "category": "ක්‍රිකට්",
        "content": "සංචාරක පාකිස්තාන කණ්ඩායමට එරෙහිව වෙලිංටන්හිදී පැවැති අද (6 වැනිදා) පැවැති පළමු එක්දින තරගයෙන් ඩක්වත් ලුවිස් න්‍යායට අනුව ලකුණු 61 ක ජයක් අත්කර ගැනීමට සත්කාරක නවසීලන්ත කණ්ඩායම සමත් විය.\r\nජයග්‍රහණය සඳහා පාකිස්තාන කණ්ඩායමට ලකුණු 316 ක ඉලක්කයක් හිමි වූ අතර වර්ෂාව නිසා ඕවර 30.1 අවසානයේ තරගය නතර කරන විට ඔවුන් කඩුලු 6 ක් දැවී ලබා සිටියේ ලකුණු 166 ක් පමණි. ඒ අනුව නවසීලන්ත කණ්ඩායමට ලකුණු 61 ක් ජයක් හිමිවිය.\r\nපාකිස්තන ඉනිමේ වැඩිම ලකුණු ලාභියා බවට පත්වූ ෆකාර් සමාන් පන්දු 86 කදී හයේ පහර 4 ක් සහ හතරේ පහර 5 ක් සමග ලකුණු 82 ක් රැස්කරමින් තරගය නතර කරන තෙක් නොදැවී කඩුල්ලේ රැදී සිටියේය. අසාර් අලී (06), බාබර් අසාම් (00), මොහොමඞ් හෆීස් (01) සහ සර්ෆ්‍රාස් අහමඞ් (08) යන ප්‍රභල පිතිකරුවන් සිවුදෙනාම ලකුණු 10 සීමාව ඉක්මවා යෑමට පෙර දැවී යෑම පාකිස්තාන කන්ඩායමට විශාල පාඩුවක් විය.\r\nදක්ෂ පන්දු යැවීමක නිතර වූ ටිම් සවුති ලකුණු 22 කට කඩුලු 3 ක් දවාගත් අතර පාකිස්තාන කණ්ඩායමේ මුල් පෙළ සුනුවිසුණු කර දැමීම සඳහා ඔහුට අනගි සහායක් දුන් ටේ‍රන්ට් බෝල්ට් ලකුණු 35 කට කඩුලු 2 ක් දවාගත්තේය.\r\nපළමුවෙන් පන්දුවට පහරදුන් නවසීලන්ත කණ්ඩායමේ පළමු කඩුල්ල වෙනුවෙන් පන්දු 75 කදී ලකුණු 83 ක සම්බන්ධතාවක් ගොඩනැගීමට මාටින් ගප්ටිල් (48) සහ කොලින් මුන්රෝ (58) සමත් වූහ. පන්දු 72 කදී වාර්තා වූ ගප්ටිල්ගේ ඉනිමට හයේ පහර 2 ක් සහ හතරේ පහර 4 ක් ඇතුළත් වූ අතර පන්දු 35 කදී වාර්තා වූ මුන්රෝගේ වේගවත් අර්ධ ශතකයට හයේ පහර 2 ක් සහ හතරේ පහර 6 ක් අන්තර්ගත විය.\r\nපන්දු 117 කදී සිය 10 වැනි එක්දින ශතකය ලබාගත් නායක කේන් විලියම්සන් එය හයේ පහරකින් සහ හතරේ පහර 8 කින් අලංකාර කළේය. මාටින් ගප්ටිල් සමග එක්ව දෙවැනි කඩුල්ල වෙනුවෙන් පන්දු 84 කදී ලකුණු 73 ක සම්බන්ධතාවක් ගොඩනැගූ විලියම්සන්, ඉන් නොනැවතී හෙන්රි නිකලස් (50) සමග එක්ව පස්වැනි කඩුල්ල වෙනුවෙන් පන්දු 80 කදී ලකුණු 90 ක සම්බන්ධතාවක්ද ගොඩනගමින් නවසීලන්ත ඉනිමේ ලකුණු සංඛ්‍යාව ඉහළ දැමීය. පන්දු 43 කට මුහුණ දුන් හෙන්රි නිකලස් හතරේ පහර 4 කින් සිය ඉනිම සැරසීය.\r\nනවසීලන්තය - ඕවර 50 කදී කඩුලු 7 ක් දැවී ලකුණු 315\r\n(මාටින් ගප්ටිල් 48, කොලින් මුන්රෝ 58, කේන් විලියම්සන් 115, හෙන්රි නිකලස් 50, හසන් අලී 61/3)\r\nපාකිස්තානය - ඕවර 30.1 කදී කඩුලු 6 ක් දැවී ලකුණු 166\r\n(ෆකාර් සමාන් නොදැවී 82, ෆහීම් අෂ්රෆ් 28, ටිම් සවුති 22/3, ටේ‍රන්ට් බෝල්ට් 35/2)",
        "date": "2018-01-06 16:48:42",
        "sid": "36",
        "title": "නවසීලන්තයට ලකුණු 61 ක ජයක්",
        "wid": "1"
    },
    {
        "category": "ක්‍රිකට්",
        "content": "මාෂ් සොහොයුරන්ගේ අති විශිෂ්ට සම්බන්ධතාව නිසා මුල් ඉනිමේදී ලකුණු 303 ක වාසියක් ලබාගත් ඕස්ට්‍රේලියානුවෝ සිඞ්නි ක්‍රිකට් ක්‍රීඩාංගණයේදී පැවැත්වෙන පස්වැනි අළු බඳුන තරගයේදී ඉනිමක ජයක් කරා යමින් සිටිති. ඕස්ට්‍රේලියානු පිලේ හිටපු ආරම්භක පිතිකරුවා වන ජෙෆ්රි මාෂ් (ශ්‍රී ලංකා කණ්ඩායමේ හිටපු පුහුණුකරු) මහතාගේ පුතුන් දෙදෙනා වන මිචෙල් මාෂ් සහ ෂෝන් මාෂ් දෙදෙනාම ශතක ලබාගත් හෙයින් තරගයේ සිව්වැනි දිනය වන අද (7 වැනිදා) සිය පළමු ඉනිම වෙනුවෙන් කඩුලු 7 ක් දැවී ලකුණු 649 ක් ලබාගැනීමට සත්කාරක කණ්ඩායම සමත් විය. \r\nතේ පානයට මඳ වේලාවකට පෙර සිය ඉනිම නතර කළ ඕස්ට්‍රේලියානුවෝ දිනය අවසන් වීමට පෙර ලකුණු 93 ක් ඇතුළතදී එංගලන්ත පිලේ කඩුලු 4 ක් තමන් සතුකරගනිමින් එංගලන්ත පිල පරාජයේ පල්ලම වෙත තල්ලු කර දැමීමට සමත් ව සිටියහ. කඩුලු 6 ක් පමණක් අතැතිව සිටින එංගලන්ත පිලට සිය ප්‍රතිවාදීන් නැවතත් පිතිහරඹයට කැඳවීමට නම් තවත් ලකුණු 210 ක් ලබාගත යුතුව තිබේ. දැනටමත් 3-0 ලෙසින් තරගාවලියේ පසුපසින් සිටින එංගලන්ත කණ්ඩායම සිඞ්නි නගරයේ පවතින අධික උෂ්ණත්වය හේතුවෙන් තරමක් අපහසුතාවට පත්ව සිටියේය. මේ දිනවල සිඞ්නිහි උෂ්ණත්වය සෙල්සියස් අංශක 40 සීමාවට ආසන්න වී තිබේ. \r\nමෙල්බර්න්හිදී නොදැවී ද්විත්ව ශතකයක් ලබාගත් එංගලන්තයේ හිටපු නායක ඇලිස්ටෙයාර් කුක් අද ලකුණු 10 කට දැවී ගියද ටෙස්ට් ලකුණු 12,000 සීමාව පසුකර යාමට සමත්විය. එහෙත් එයින් ඔහුට මිස එංගලන්ත කණ්ඩායමට ඇති සෙතක් නොවීය. ටෙස්ට් ලකුණු 12,000 පසුකර ගිය 6 වැනි පිතිකරුවා ලෙසින් ඇලිස්ටෙයාර් කුක් ක්‍රිකට් වාර්තා පොතට ඇතුළත් වූයේය.  \r\nඇඟිල්ලක් තුවාල වී තිබියදීත් නායක ජෝ රූට් සිය කණ්ඩායම වෙනුවෙන් සටනට පිවිස ලකුණු 42 ක් ලබා නොදැවී සිටී. අනෙක් අන්තයේ සිටි ජොනී බෙයාර්ස්ටෝ නොදැවී ලකුණු 17 ක් ලබා සිටින අතර අවසන් දිනයේදී ඕස්ටේ්‍රලියානු පන්දු යවන්නන් සමග ගනුදෙනුව බේරා ගැනීමට මෙම පිතිකරුවන් දෙදෙනාට සිදුව තිබේ. \r\nඅළු බඳුන තරගයක එකම ඉනිමේදී ශතක ලබාගත් සොහායුරන් අතරට දැන් මාෂ්ලා දෙදෙනාත් එක්ව සිටිති. 1972 දී ඉයන් සහ ග්‍රෙග් චැපල් සොහොයුරෝද 2001 දී මාක් සහ ස්ටීව් සොහෙයුරෝද එම දස්කම කළහ. ෂෝන් මාෂ් පන්දු 291 කදී ලකුණු 156 ක් ලබාගැනීමෙන් පසුව දුවද්දී දැවී ගියේය. සිය ශතකය ලබාගැනීමෙන් පසුව මුහුණ දුන් දෙවැනි පන්දුවේදී මිචෙල් මාෂ් දැවී ගියේය. \r\nමාෂ්ලා දෙදෙනා අතර පැවැති ලකුණු 169 සම්බන්ධතාවත් උස්මන් කවාජා ලබාගත් ලකුණු 11 ත් නිසා මුල් ඉනිමේදී ලකුණු 600 සීමාව පසුකර යාමට ඕස්ට්‍රේලියානුවන්ට හැකිවිය. වරින් වර ඕස්ට්‍රේලියානු කණ්ඩායමට ඇතුළත් වෙමින්ද වරෙක හැළෙමින්ද සිටි ෂෝන් මාෂ් මෙම තරගයට තෝරා ගැනීමත් විවාද සම්පන්න මාතෘකාවක් විය. මිචෙල් මාෂ් නැවතත් කණ්ඩායමට කැඳවන ලද්දේ පර්ත්හිදී පැවැති තුන්වැනි තරගයේ සිටය. ",
        "date": "2018-01-07 15:59:51",
        "sid": "37",
        "title": "ඕස්ට්‍රේලියානුවෝ ජය සොයා යති",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මාතර ශාන්ත තෝමස් විද්‍යාලයට එරෙහිව ඉනිමක සහ ලකුණු 62 ක ජයක් හිමිකර ගැනීමට ගාල්ල රිච්මන්ඞ් විද්‍යාලය සමත්විය. මෙම තරගය මාතර උයන්වත්ත ක්‍රීඩාංගණයේදී පැවැත්විණි.\r\nසඳුන් මෙන්ඩිස් ලකුණු 34 කට කඩුලු 10 ක් දවාගනිමින් ගාල්ල රිච්මන්ඞ් විද්‍යාලය ජයග්‍රහණය කරා රැගෙන යාමට සමත්විය.\r\nරිච්මන්ඞ් විද්‍යාලය - පළමු ඉනිම - ඕවර 61.2 කදී සියලුදෙනා දැවී ලකුණු 199\r\n(ආදිත්‍ය සිරිවර්ධන 57, ආකාශ් කාවින්ඳ 55, අවිඳු තීක්ශණ 20, ගිෂාන්තික ජයවීර 34/3, කවිඳු රිද්මාල් 28/2, සචිර රශ්මික 39/2, සිනෙත් සිතාර 42/2)\r\nශා. තෝමස් විද්‍යාලය - පළමු ඉනිම - ඕවර 46.1 කදී සියලුදෙනා දැවී ලකුණු 67\r\n(වෝශිත අමරසිංහ 20, සඳුන් මෙන්ඩිස් 13/6, දිලුම් සුධීර 18/3)\r\nශා. තෝමස් විද්‍යාලය - දෙවැනි ඉනිම - ඕවර 38.4 කදී සියලුදෙනා දැවී ලකුණු 70\r\n(තරූශ කාවින්ඳ 26, සඳුන් මෙන්ඩිස් 21/4, තවීශ අභිෂේක් 26/4)",
        "date": "2018-01-07 16:20:03",
        "sid": "38",
        "title": "රිච්මන්ඞ් විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කෑගලු විද්‍යාලයට එරෙහිව කඩුලු 8 ක ජයක් හිමිකර ගැනීමට අම්බලන්ගොඩ ශ්‍රී දේවානන්ද විද්‍යාලය සමත්විය. මෙම තරගය කෑගලු විද්‍යාලීය ක්‍රීඩාංගණයේදී පැවැත්විණි.\r\nකෑගලු විද්‍යාලය වෙනුවෙන් මදුශාන් ගුණසිංහ ශතකයක් රැස්කළ අතර අම්බලන්ගොඩ ශ්‍රී දේවානන්ද විද්‍යාල වෙනුවෙන් අර්ධ ශතක රැස්කිරීමට කවිඳු රාජපක්ෂ සහ කවිඳු සොහාන් සමත්වූහ.\r\nකෑගලු විද්‍යාලය - පළමු ඉනිම - ඕවර 44.2 කදී සියලුදෙනා දැවී ලකුණු 211\r\n(මදුශාන් ගුණසිංහ 101, උමේෂ් තාරක 35, බිවිඳු ද සිල්වා 13/3, සඳුන් ද සොයිසා 11/2)\r\nශ්‍රී දේවානන්ද විද්‍යාලය - පළමු ඉනිම - ඕවර 48.4 කදී සියලුදෙනා දැවී ලකුණු 188\r\n(කවිඳු රාජපක්ෂ 76, කවිඳු සොහාන් 52, තරිඳු සඳරුවන් 40/3, උමේෂ් තාරක 27/2, මදුශාන් ගුණසිංහ 46/2)\r\nකෑගලු විද්‍යාලය - දෙවැනි ඉනිම - ඕවර 40 කදී සියලුදෙනා දැවී ලකුණු 119\r\n(සචින් නිමේශ් 35, මදුශාන් ගුණසිංහ 24, නිමේෂ් ද සිල්වා 38/3, සඳුන් ද සොයිසා 11/2)\r\nශ්‍රී දේවානන්ද විද්‍යාලය - දෙවැනි ඉනිම - ඕවර 35.1 කදී කඩුලු 2 ක් දැවී ලකුණු 143\r\n(නිමේෂ් ද සිල්වා 43, කාවින්ඳ සොහාන් නොදැවී 41, බුද්ධි ද සිල්වා නොදැවී 36)",
        "date": "2018-01-07 16:23:59",
        "sid": "39",
        "title": "අම්බලන්ගොඩ දේවානන්දයට කඩුලු 8 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කෝට්ටේ ආනන්ද ශාස්ත්‍රාල විද්‍යාලයට එරෙහිව ලකුණු 14 ක ජයක් හිමිකර ගැනීමට මාතර රාහුල විද්‍යාලය සමත්විය. මෙම තරගය කෝට්ටේ ආනන්ද ශාස්ත්‍රාල විද්‍යාලීය ක්‍රීඩාංගණයේදී පැවැත්විණි.\r\nතරගය පුරා පන්දුවෙන් දස්කම් දැක්වූ සජිත මදුරංග ලකුණු 94 කට කඩුලු 8 ක් දවාගත් අතර සසිත් මදුරංග ආනන්ද ශාස්ත්‍රාලීය දෙවැනි ඉනිමේදී ලකුණු 52 කට කඩුලු 5 ක් දවාගැනිමින් මාතර රාහුල විද්‍යාලය වෙනුවෙන් පන්දුවෙන් දස්කම් දැක්වීය.\r\nරාහුල විද්‍යාලය - පළමු ඉනිම - ඕවර 61.2 කදී සියලුදෙනා දැවී ලකුණු 159\r\n(විරාජ් චාලක 60, බිණර සංකෙත් 31, ශමිඳු සත්මිණ 35/3, තිමිර මල්ෂාන් 40/3)\r\nආනන්ද ශාස්ත්‍රාල විද්‍යාලය - පළමු ඉනිම - ඕවර 42.5 කදී සියලුදෙනා දැවී ලකුණු 136\r\n(එස්. එදිරිසිංහ 31, තිමිර මල්ෂාන් 26, සජිත මදුරංග 33/4, පසිඳු අවිශ්ක 21/2, තාරුක දක්ෂිණ 24/2)\r\nරාහුල විද්‍යාලය - දෙවැනි ඉනිම - ඕවර 41.2  කදී සියලුදෙනා දැවී ලකුණු 128\r\n(ලකිඳු චමෝද්‍ය 42, සසිත් මදුරංග 27, ඉසුරු අවින්ද 20/4, තිමිර මල්ෂාන් 59/4)\r\nආනන්ද ශාස්ත්‍රාල විද්‍යාලය - දෙවැනි ඉනිම - ඕවර 38 කදී සියලුදෙනා දැවී ලකුණු 137\r\n(හිරූෂ පියුමාල් 29, ශමිඳු සත්මිණ 40, සසිත් මදුරංග 52/5, සජිත මදුරංග 61/4)",
        "date": "2018-01-07 16:41:35 ",
        "sid": "40",
        "title": "මාතර රාහුලට ලකුණු 14 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී නුගවෙල මධ්‍ය මහා විද්‍යාලයට එරෙහිව ලකුණු 167 ක ජයක් හිමිකර ගැනීමට යාපනය මධ්‍ය මහා විද්‍යාලය සමත්විය. මෙම තරගය යාපනය මධ්‍ය මහා විද්‍යාලීය ක්‍රීඩාංගණයේදී පැවැත්විණි.\r\nඑස්.කොව්දාමන් සහ වී.වියත්කාන්ත් අර්ධ ශතක රැස්කරමින් යාපනය මධ්‍ය මහා විද්‍යාලය වෙනුවෙන් පිත්තෙන් දස්කම් දැක්වූහ.\r\nයාපනය ම.ම. විද්‍යාලය - පළමු ඉනිම - ඕවර 74.2 කදී සියලුදෙනා දැවී ලකුණු 255\r\n(එස්.කොව්දාමන් 71, වී.වියත්කාන්ත් 57, කේ.ඉහලරසන් 34, අශාන් ජයරත්න 13/2, කසුන් රත්නායක 19/2, හෂාන් ඒකනායක 45/2)\r\nනුගවෙල ම.ම. විද්‍යාලය - පළමු ඉනිම - ඕවර 48 කදී සියලුදෙනා දැවී ලකුණු 98\r\n(අශාන් ජයරත්න 22, එස්.නිශාන් 00/3, එස්.තුශාන්දන් 20/2)\r\nයාපනය ම.ම. විද්‍යාලය - දෙවැනි ඉනිම - ඕවර 11 කදී කඩුලු 5 ක් දැවී ලකුණු 87\r\n(එස්.නිශාන් 41, සසිත ගුණවර්ධන 35/3, මලින්ද පතිරණ 24/2)\r\nනුගවෙල ම.ම. විද්‍යාලය - දෙවැනි ඉනිම - ඕවර 37.4 කදී සියලුදෙනා දැවී ලකුණු 77\r\n(අශාන් ජයරත්න 41, එස්.සුජාන් 15/3)",
        "date": "2018-01-07 16:44:49 ",
        "sid": "41",
        "title": "යාපනය මැදි විදුහලට ලකුණු 167 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී බලපිටිය රේවත විද්‍යාලයට එරෙහිව කඩුලු 9 ක ජයක් හිමිකර ගැනීමට කළුතර විද්‍යාලය සමත්විය. මෙම තරගය කළුතර  මහජන ක්‍රීඩාංගණයේදී පැවැත්විණි.\r\nතරගය පුරා පන්දුවෙන් දස්කම් දැක්වූ කවිඳු ගයාෂාන් ලකුණු 86 කට කඩුලු 7 ක් දවාගනිමින් කළුතර විද්‍යාලය වෙනුවෙන් පන්දුවෙන් දස්කම් දැක්වූ අතර අවිශ්ක ඩිල්ශාන් සහ චාමී නිම්සර කඩුලු 5 බැගින් දවාගනිමින් බලපිටිය රේවත විද්‍යාලය වෙනුවෙන් පන්දුවෙන් දස්කම් දැක්වූහ.\r\nරේවත විද්‍යාලය - පළමු ඉනිම - ඕවර 38.4 කදී සියලුදෙනා දැවී ලකුණු 128\r\n(චතුන් කාව්‍ය 31, කවිඳු දිල්හාර 21, කවිඳු ගයාෂාන් 31/4, දිලීෂ අරුණෝදය 25/2, අවිශ්ක ලක්ෂාන් 28/2)\r\nකළුතර විද්‍යාලය - පළමු ඉනිම - ඕවර 68 කදී සියලුදෙනා දැවී ලකුණු 199\r\n(කවිඳු ගයාෂාන් 49, ධනුක නිම්මන 27, හිරුණ දිලීප 25, සුනෙර අගතිසෝ 24, දීලක දමිත් 20, අවිශ්ක ඩිල්ශාන් 37/5, චාමී නිම්සර 81/5)\r\nරේවත විද්‍යාලය - දෙවැනි ඉනිම - ඕවර 56.2 කදී සියලුදෙනා දැවී ලකුණු 163\r\n(රුමේෂ් මදුශාන් 42, චතුන් කාව්‍ය 35, අවිශ්ක දිල්ශාන් 34, කවිඳු දිල්හාර 27, කවිඳු ගයාෂාන් 55/3, දීලක දමිත් 07/2, අවිශ්ක ලක්ෂාන් 38/2)\r\nකළුතර විද්‍යාලය - දෙවැනි ඉනිම - ඕවර 15.2 කදී කඩුල්ලක් දැවී ලකුණු 95\r\n(දුමිත් නිම්හාන් නොදැවී 54, කවිඳු ගයාෂාන් නොදැවී 40)",
        "date": "2018-01-07 18:53:09",
        "sid": "42",
        "title": "කළුතර විද්‍යාලයට කඩුලු 9 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කැළණිය ගුරුකුළ විද්‍යාලයට එරෙහිව කඩුලු 6 ක ජයක් හිමිකර ගැනීමට පන්නිපිටිය ධර්මපාල විද්‍යාලය සමත්විය. මෙම තරගය බණ්ඩාරගම මහජන ක්‍රීඩාංගණයේදී පැවැත්විණි.\r\nපන්නිපිටිය ධර්මපාල විද්‍යාලයේ දිල්ශාන් ද සිල්වා කඩුලු 7 ක් ද දුලාජ් එගොඩගේ සහ චමිඳු සමරසිංහ කඩුලු 6 බැගින්ද දවාගනිමින් තරගය පුරා පන්දුවෙන් දස්කම් දැක්වූහ.\r\nගුරුකුළ විද්‍යාලය - පළමු ඉනිම - ඕවර 43.4 කදී සියලුදෙනා දැවී ලකුණු 139\r\n(පෘතුවි රුසාර 62, දිල්ශාන් ද සිල්වා 19/3, දුලාජ් එගොඩගේ 29/3, චමිඳු සමරසිංහ 51/3)\r\nධර්මපාල විද්‍යාලය - පළමු ඉනිම - ඕවර 33.3 කදී සියලුදෙනා දැවී ලකුණු 94\r\n(කුසංක පිරීස් 25, යුහාන් මලිත් 25/3, සචින්ත චමිත් 19/2)\r\nගුරුකුළ විද්‍යාලය - දෙවැනි ඉනිම - ඕවර 32 කදී සියලුදෙනා දැවී ලකුණු 90\r\n(ඉමන්ත ශෙහාන් 27, දිල්ශාන් ද සිල්වා 20/4, දුලාජ් එගොඩගේ 20/3, චමිඳු සමරසිංහ 48/3)\r\nධර්මපාල විද්‍යාලය - දෙවැනි ඉනිම - ඕවර 29 කදී කඩුලු 6 ක් දැවී ලකුණු 138\r\n(අවිශ්ක හසරිඳු 40, මලිත් සඳකැළුම් 38, නුවන් චානක 24/2, යුහාන් මලිත් 40/2)",
        "date": "2018-01-07 18:56:11",
        "sid": "43",
        "title": "පන්නිපිටිය ධර්මපාලයට කඩුලු 4 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී මිරීගම බණ්ඩාරනායක විද්‍යාලයට එරෙහිව ඉනිමක සහ ලකුණු 107 ක ජයක් හිමිකර ගැනීමට රන්පොකුණගම මහා විද්‍යාලය සමත්විය. මෙම තරගය රංපොකුණගම මහා විද්‍යාලීය ක්‍රීඩාංගණයේදී පැවැත්විණි.\r\nරංපොකුණගම මහා විද්‍යාලයේ දිනාල් පෙරේරා කඩුලු 6 ක්ද නිමේෂ් වික්‍රමරත්න සහ වී.පතිරණ කඩුලු 5 බැගින් දවාගනිමින් පන්දුවෙන් දස්කම් දැක්වූහ.\r\nබණ්ඩාරනායක විද්‍යාලය - පළමු ඉනිම - ඕවර 24.4 කදී සියලුදෙනා දැවී ලකුණු 67\r\n(නිමේෂ් වික්‍රමරත්න 29/5, වී.පතිරණ 33/5)\r\nරංපොකුණගම මහා විද්‍යාලය - පළමු ඉනිම - ඕවර 51.4 කදී කඩුලු 9 ක් දැවී ලකුණු 300\r\n(උමේෂ් වික්‍රමරත්න 98, ගයේෂ් නිමශ්ක 61, සවිඳු තාරක 32, චාමින් මලිත් 48/4)\r\nබණ්ඩාරනායක විද්‍යාලය - දෙවැනි ඉනිම - ඕවර 20.3 කදී සියලුදෙනා දැවී ලකුණු 126\r\n(සුපුන් තාරුක 30, රවිඳු නිපුන් නොදැවී 24, දිනාල් පෙරේරා 46/6)",
        "date": "2018-01-07 18:58:53",
        "sid": "44",
        "title": "රන්පොකුණගම මහා විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "දකුණු අප්‍රිකාව සහ ඉන්දියාව අතර කේප්ටවුන්හි නිවුලැන්ඞ් ක්‍රීඩාංගණයේදී පැවැත්වෙන පළමු ටෙස්ට් තරගයේ තෙවැනි දිනයේදී වර්ෂාව හේතුවෙන් එකඳු පන්දුවක් හෝ යැවීමට නොහැකිවිය. විටින් විට වර්ෂාව පැවැතීම හේතුවෙන් තරගය ආරම්භ කිරීමට නොහැකිවූ අතර පස්වරු 3.30 පමණ තරගයේ තෙවැනි දිනය අතරහැර දැමීමට විනිසුරුවන් තීරණය කළහ.\r\nදෙවැනි දිනය නිමාවනවිට දෙවැනි ඉනිම සදහා පන්දුවට පහරදෙමින් සිටි දකුණු අප්‍රිකාව කඩුලු 2 කට දැවී ලකුණු 65 ක් රැස්කර සිටි අතර ඉන්දියාවට වඩා ලකුණු 142 ක් ඉදිරියෙන් සිටියේය.\r\nදකුණු අප්‍රිකාව - පළමු ඉනිම - ඕවර 73.1 කදී සියලුදෙනා දැවී ලකුණු 286\r\n(ඒ.බී. ඩිවිලියර්ස් 65, ෆෆ් ඩුප්ලෙසීස් 62, කුයින්ටන් ඩිකොක් 43, වර්නන් ෆිලැන්ඩර් 23, කේෂව් මහරාජ් 35, කගීසෝ රබාඩා 26, බුවනේෂ්වර් කුමාර් 87/4, රවිචන්ද්‍රන් අශ්වින් 21/2)\r\nඉන්දියාව - පළමු ඉනිම - ඕවර 73.4 කදී සියලුදෙනා දැවී ලකුණු 209\r\n(චෙතේෂ්වර් පුජාරා 26, හර්දික් පාණ්ඩ්‍යා 93, බුවනේෂ්වර් කුමාර් 25, වර්නන් ෆිලැන්ඩර් 33/3, කගිසෝ රබාඩා 34/3, ඬේල් ස්ටේන් 51/2, මෝර්න් මෝකල් 57/2)\r\nදකුණු අප්‍රිකාව - දෙවැනි ඉනිම - ඕවර 20 කදී කඩුලු 2 ක් දැවී ලකුණු 65\r\n(ඒඞ්න් මැක්‍රම් 34, ඩීන් එල්ගා 25, හර්දික් පාණ්ඩ්‍යා 17/2)",
        "date": "2018-01-07 19:31:51",
        "sid": "45",
        "title": "තෙවැනි දිනය වැස්සට සේදෙයි",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ ‘ඒ’ ශ්‍රේණියේ අද (7 වැනිදා) අවසන්වූ තරග තුනකදී පූර්ණ ජයග/හණ වාර්තා කිරීමට ද්‍රවිඩ සංගම් පිල සහ යුදහමුදා පිල සමත්වූ අතර රාගම පිලට පළමු ඉනිමේ ජයග්‍රහණයක් හිමිවිය.\r\nබී.ආර්.සී. සහ බදුරලිය කණ්ඩායම් අතර තරගය බී.ආර්.සී. ක්‍රීඩාංගණයේදී බ්ලූම්ෆීල්ඞ් සහ සැරසන්ස් කණ්ඩායම් අතර තරගය බ්ලූම්ෆීල්ඞ් ක්‍රීඩාංගණයේදීත් දෙවැනි දිනයට පැවැති අතර මූවර්ස් සහ කෝල්ට්ස් කණ්ඩායම් අතර තරගය මූවර්ස් ක්‍රීඩාංගණයේදී අද ආරම්භවිය.\r\nඅද අවසන්වූ තරග වලදි ශතක වාර්තා කිරීමට රාගම පිලේ ළහිරු තිරිමාන්න (නොදැවී 166) සහ ද්‍රවිඩි සංගම් පිලේ මනෝජ් සරත්චන්ද්‍ර (නොදැවී 102) සමත්වූ අතර අද ආරම්භවූ මූවර්ස් සහ කෝල්ට්ස් කණ්ඩායම් අතර තරගයේදී කෝල්ට් පිලේ සංගීත් කුරේ නොදැවී 173 ක් රැස්කිරීමට සමත්විය.\r\nයුදහමුදා පිලේ දුශාන් විමුක්ති සහ ද්‍රවිඩ සංගම් පිලේ දිනුක් වික්‍රමණායක කඩුලු 10 බැගින්ද, රාගම පිලේ සහන් නානායක්කාර කඩුලු 9 ක්ද බිඳ හෙළීමට සමත්වූ අතර අකලංක ගනේගම (වරාය අධිකාරිය), අලංකාර අසංක (බදුරලිය), චාමික එදිරිසිංහ (බී.ආර්.සී) කඩුලු 5 බැගින් බිඳ හෙළමින් පන්දුවෙන් දස්කම් දැක්වූහ.\r\nද්‍රවිඩ සංගමය සහ වරාය අධිකාරිය කණ්ඩායම් අතර පී.සරවණමුත්තු ක්‍රීඩාංගණයේදී\r\nද්‍රවිඩ සංගමයට ලකුණු 126 ක ජයක්\r\nද්‍රවිඩ සංගමය - පළමු ඉනිම - ඕවර 44.5 කදී සියලුදෙනා දැවී ලකුණු 120\r\n(ජීවන් මෙන්ඩිස් 32, ශාලික කරුණානායක 25, අකලංක ගනේගම 35/5, චමින්ද බණ්ඩාර 34/2, චානක කොමසාරූ 37/2)\r\nවරාය අධිකාරිය - පළමු ඉනිම - ඕවර 54.2 කදී සියලුදෙනා දැවී ලකුණු 233\r\n(ඩි.කොම්ප්ටන් 56, ගයාන් මනීශාන් 43, ගිහාන් රූපසිංහ 89, දිනුක් වික්‍රමණායක 42/6)\r\nද්‍රවිඩ සංගමය - දෙවැනි ඉනිම - ඕවර 95 කදී කඩුලු 6 ක් දැවී ලකුණු 384\r\n(සිතාර ගිම්හාන් 23, රමිත රඹුක්වැල්ල 41, තරංග පරණවිතාන 78, දිනුක් වික්‍රමණායක 30, ජීවන් මෙන්ඩිස් 72, මනෝජ් සරත්චන්ද්‍ර නොදැවී 102, මදුක ලියනපතිරණගේ 86/3, චානක කොමසාරූ 97/2)\r\nවරාය අධිකාරිය - දෙවැනි ඉනිම - ඕවර 48 කදී සියලුදෙනා දැවී ලකුණු 145\r\n(ගිහාන් රූපසිංහ 33, ප්‍රශාන් වික්‍රමසිංහ 53, දිනුක් වික්‍රමණායක 22/4, ජීවන් මෙන්ඩිස් 38/4\r\nඑන්.සී.සී. සහ යුදහමුදා කණ්ඩායම් අතර පනාගොඩ යුදහමුදා ක්‍රීඩාංගණයේදී\r\nයුදහමුදාවට කඩුලු 6 ක ජයක්\r\nඑන්.සී.සී. - පළමු ඉනිම - ඕවර 59.2 කදී සියලුදෙනා දැවී ලකුණු 224\r\n(භානුක රාජපක්ෂ 29, ඇන්ජලෝ පෙරේරා 80, තරිඳු කෞශාල් 30, චාමික කරුණාරත්න 39, නුවන් ලියනපතිරණ 40/3, ජනිත් සිල්වා 27/2)\r\nයුදහමුදාව - පළමු ඉනිම - ඕවර 106.1 කදී සියලුදෙනා දැවී ලකුණු 369\r\n(ලක්ෂිත මදුශාන් 71, නවෝද් ඉලුක්වත්ත 34, දුශාන් විමුක්ති 26, දිල්ශාන් ද සිල්වා නොදැවී 97, සම්පත් පෙරේරා 79, ලසිත් ඇඹුල්දෙණිය 105/3, නුවන් කරුණාරත්න 31/2)\r\nඑන්.සී.සී. - දෙවැනි ඉනිම - ඕවර 71 කදී සියලුදෙනා දැවී ලකුණු 235\r\n(ළහිරු උදාර 40, මහේල උඩවත්ත 52, තරිඳු කෞශාල් 39, සචින් පිරීස් 33, දුශාන් විමුක්ති 108/9)\r\nයුදහමුදාව - දෙවැනි ඉනිම - ඕවර 19.4 කදී කඩුලු 4 ක් දැවී ලකුණු 94\r\n(සම්පත් පෙරේරා නොදැවී 50)\r\nසී.සී.සී. සහ රාගම කණ්ඩායම් අතර සී.සී.සී. ක්‍රීඩාංගණයේදී\r\nසී.සී.සී. - රාගම ජය පරාජයෙන් තොරව අවසන්වෙයි\r\nසී.සී.සී. - පළමු ඉනිම - ඕවර 62.1 කදී සියලුදෙනා දැවී ලකුණු 273\r\n(රොන් චන්ද්‍රගුප්ත 24, අශාන් ප්‍රියංජන් 70, ලසිත් අබේරත්න 96, ළහිරු මදුශංක 33, මනෙල්ක ද සිල්වා 26, නිශාන් පීරීස් 55/3, සහන් නානායක්කාර 78/3, ඉශාන් ජයරත්න 55/2)\r\nරාගම - පළමු ඉනිම - ඕවර 101.2 කදී සියලුදෙනා දැවී ලකුණු 345\r\n(ශෙහාන් ප්‍රනාන්දු 79, ළහිරු තිරිමාන්න නොදැවී 166, සමීර ද සොයිසා 38, ළහිරු මදුශංක 73/4, අශාන් ප්‍රියංජන් 49/3)\r\nසී.සී.සී. - දෙවැනි ඉනිම - ඕවර 63 කදී සියලුදෙනා දැවී ලකුණු 237\r\n(රොන් චන්ද්‍රගුප්ත 24, ඩිල්ශාන් මුණවීර 34, ළහිරු මදුශංක 57, මලිඳු මදුරංග 51, මනෙල්ක ද සිල්වා 37, සහන් නානායක්කාර 102/6, ඉශාන් ජයරත්න 51/2)\r\nරාගම - දෙවැනි ඉනිම - ඕවර 23 කදී කඩුලු 3 ක් දැවී ලකුණු 76\r\n(උදාර ජයසුන්දර 38, සචිත් පතිරණ 27/2)\r\nබී.ආර්.සී. සහ බදුරලිය කණ්ඩායම් අතර බී.ආර්.සී. ක්‍රීඩාංගණයේදී\r\nබී.ආර්.සී. 134 සහ 312/7, බදුරලිය 133\r\nබී.ආර්.සී. - පළමු ඉනිම - ඕවර 34.4 කදී සියලුදෙනා දැවී ලකුණු 134\r\n(තිලකරත්න සම්පත් 30, රුමේෂ් බුද්ධික 23, හර්ෂ විතාන 23, චාමික එදිරිසිංහ 26, අලංකාර අසංක 45/5, දිලේශ් ගුණරත්න 42/4)\r\nබදුරලිය - පළමු ඉනිම - ඕවර 57.2 කදී සියලුදෙනා දැවී ලකුණු 133\r\n(පැතුම් නිශ්ශංක 41, දිල්හාන් කුරේ 26, චාමික එදිරිසිංහ 20/5, සුරාජ් රංදීව් 39/3)\r\nබී.ආර්.සී. - දෙවැනි ඉනිම - ඕවර 83 කදී කඩුලු 7 ක් දැවී ලකුණු 312\r\n(ප්‍රවිනාත් විජේසූරිය 23, රුමේෂ් බුද්ධික 51, හර්ෂ විතාන 40, ශශින් දිල්රංග නොදැවී 79, සුරාජ් රංදීව් 60, අලංකාර අසංක 120/3, දුවිඳු තිලකරත්න 70/2)\r\nබ්ලූම්ෆීල්ඞ් සහ සැරසන්ස් කණ්ඩායම් අතර බ්ලූම්ෆීල්ඞ් ක්‍රීඩාංගණයේදී\r\nසැරසන්ස් 320, බ්ලූම්ෆීල්ඞ් 293/9\r\nසැරසන්ස් - පළමු ඉනිම - ඕවර 92.4 කදී සියලුදෙනා දැවී ලකුණු 320\r\n(රුවිඳු ගුණසේකර 24, ඇන්ඩි සොලමන්ස් 33, මොහොමඞ් ජලීල් 43, ගවිඳු අමරසිංහ 62, ප්‍රමෝද් මදුවන්ත 86, මිශෙන් සිල්වා 29, ළහිරු සමරකෝන් 59/4, මලිත් ද සිල්වා 75/3, කොශාන් ධණුෂ්ක 52/2)\r\nබ්ලූම්ෆීල්ඞ් - පළමු ඉනිම - ඕවර 85 කදී කඩුලු 9 ක් දැවී ලකුණු 293\r\n(නිපුන් කරුණානායක 69, සචින් ජයවර්ධන 63, අදීශ නානායක්කාර 40, රමේෂ් මෙන්ඩිස් 22, ප්‍රමෝද් හෙට්ටිවත්ත 42, රොෂාන් ජයතිස්ස 92/4, චතුර රංදුණු 78/2)\r\nමූවර්ස් සහ කෝල්ට්ස් කණ්ඩායම් අතර මූවර්ස් ක්‍රීඩාංගණයේදී\r\nකෝල්ට්ස් 353/4\r\nකෝල්ට්ස් - පළමු ඉනිම - ඕවර 91 කදී කඩුලු 4 ක් දැවී ලකුණු 353\r\n(පසිඳු ලක්ශංක 46, සංගීත් කුරේ නොදැවී 173, ඩිල්රුවන් පෙරේරා 83, ප්‍රියමාල් පෙරේරා නොදැවී 42, සඳකැන් පතිරණ 150/4)",
        "date": "2018-01-07 19:42:06 ",
        "sid": "46",
        "title": "ද්‍රවිඩ සංගමය - යුදහමුදාව ජයග්‍රහණ වාර්තා කරති",
        "wid": "1"
    },
    {
        "category": "ක්‍රිකට්",
        "content": "කණ්ඩායමේ ප්‍රධාන පුහුණුකරුවාටත් තේරීම් කටයුතු සම්බන්ධයෙන් මැදිහත්වීමට හැකිවන ආකාරයේ වෙනස්කම් කිරීමට ශ්‍රී ලංකා ක්‍රිකට් සාමාජිකත්වය එකඟ වී තිබේ. ශ්‍රී  ලංකා ක්‍රිකට් මූලස්ථානයේදී ඊයේ (7 වැනිදා) පැවැති විශේෂ මහ සභා රැස්වීමකදී ශ්‍රී ලංකා ක්‍රිකට් සාමාජිකයෝ මෙම වෙනස්කම් සඳහා එකඟතාව පළකළහ. \r\nප්‍රධාන පුහුණුකරුවාට අමතරව කණ්ඩායමේ නායකයා සහ කළමණාකරුවාද අවසන් ක්‍රීඩකයන් 11 දෙනා තෝරා ගැනීමට සහභාගි වෙති. \r\nමෙම වෙනස්කම් හේතුවෙන් වත්මන් පුහුණුකරු චන්දික හතුරුසිංහ මහතාටත් කණ්ඩායම තේරීමේදී මැදිහත් විය හැකිය. එහෙත් ඒ තරගයක් සඳහා කණ්ඩායමේ අවසන් ක්‍රීඩකයන් 11 දෙනා තේරීම සම්බන්ධයෙන් පමණි. කිසියම් සංචාරයක් හෝ තරගාවලියක් සඳහා සංචිතය තෝරා ගැනීම ග්‍රැහැම් ලැබ්රෝයි මහතාගේ සභාපතිත්වයෙන් යුත් ජාතික තේරීම් කමිටුව මත රැඳෙනු ඇත.  \r\nකෙසේ වෙතත් මෙය ජාතික තේරීම් කමිටුවට ඇතුළත් වීම සඳහා චන්දික හතුරුසිංහ මහතා වෙනුවෙන්ම සකස් කරන ලද අතුරු පාරකි. \r\nශ්‍රී ලංකා කණ්ඩායමේ පුහුණුකරු ධුරය බාරගැනීමට පෙරදීම ඒ සම්බන්ධයෙන් අදහස් පළකර සිටි චන්දික හතුරුසිංහ මහතා කණ්ඩායමේ අවසන් ක්‍රීඩකයන් 11 දෙනා තෝරා ගැනීමේදී මැදිහත් වීමක් අවශ්‍ය බව කියා සිටියේය. බංග්ලාදේශ කණ්ඩායමේ පුහුණුකරුවා ලෙසින් කටයුතු කළ සමයේදීත් ඔහුට ඒ සඳහා අවසර තිබිණ. \r\nබංග්ලාදේශයේදී එසේ කළ හැකිව තිබූ නමුත් ශ්‍රී ලංකාවේ ක්‍රීඩා නීතිය අනුව පුහුණුකරුවාට තේරීම් කමිටුවේ ස්ථානයක් නැත. එහෙත් ක්‍රීඩා නීතියට අත නොතබා කණ්ඩායමේ අවසන් ක්‍රීඩකයන් 11 දෙනා තෝරා ගැනීමේදී පුහුණුකරුවාට මැදිහත් විය හැකි පරිදි ශ්‍රී ලංකා ක්‍රිකට් ව්‍යවස්ථාව සංශෝධනය කිරීමට ශ්‍රී ලංකා ක්‍රිකට් සාමාජිකත්වය එකඟ වී තිබේ. \r\n“මෙතැනදී අපි කරන්නේ මේකයි...” \r\nශ්‍රී ලංකා ක්‍රිකට් සභාපති තිලංග සුමතිපාල මහතා සිය ක්‍රමවේදය පැහැදිළි කළේ මෙලෙසිනි.\r\n“අපි සෑම තරගාවලියක්ම සංචාරයක් ලෙසින් ප්‍රකාශයට පත්කරනවා. ශ්‍රී ලංකා ක්‍රිකට් ආයතනය විසින් එය සංචාරයක් ලෙසින් ප්‍රකාශයට පත්කළාම ඔහු (පුහුණුකරුවා) එහි තේරීම් කමිටු සාමාජිකයෙක් වෙනවා. ඔහුත් එක්ක කණ්ඩායමේ නායකයාත් කළමණාකරුවාත් කියන දෙදෙනාම ඉන්නවා” \r\n“අපි මේ සම්බන්ධයෙන් දීර්ඝව සාකච්ඡා කළා. අපි ඔහුගෙන් හොඳ ප්‍රතිඵල බලාපොරොත්තු වෙනවා නම් ඔහුට 100% ක්ම සහයෝගය දිය යුතුයි. ඔහුට තේරීම් සම්බන්ධයෙන් අදහසක් ප්‍රකාශ කළ නොහැකි නම් ක්‍රීඩකයන්ට තමන්ගේ පුහුණුකරුවා පිළිබඳ විශ්වාසයක් ඇතිවන්නේ නෑ....” යයි පැවසූ සුමතිපාල මහතා \r\n“සමහර වෙලාවට පුහුණුකරුවා කියන්න පුළුවන් ‘ගිහිල්ලා ඊළඟ ඕවර දෙකේදී ලකුණු 20 ක් ගහන්න’ කියලා...එහෙම කරන්න ගියාම පිතිකරුවා දැවී යන්න පුළුවන්. ඒක නිසා ක්‍රීඩකයාට ඊළඟ තරගයේදී කණ්ඩායමේ ස්ථානය අහිමි වෙන්න පුළුවන්”\r\n“ඒත් මේ තත්ත්වය තේරීම් කමිටුව දැනගෙන හිටියාම...... ‘එතැන වුණේ මේකයි...මමයි එයාට කිව්වේ ගිහිල්ලා අවදානමක් අරගෙන ලකුණු ගන්න කියලා’ තේරීම් කමිටුවට කියන්න පුහුණුකරුවාට අවස්ථාව තිබෙනවා. ඒ වගෙ තත්ත්වයකදි ක්‍රීඩකයාට වැඩි සහයෝගයක් ලැබෙනවා”...යයිද සුමතිපාල මහතා පැවසීය. \r\nසංචාරයකදී කණ්ඩායමේ අවසන් 11 දෙනා තෝරාගැනීමේදී පුහුණුකරුවාට මැදිහත් විය හැකිවූවත් පුහුණුකරුවා සංචාර තේරීම් කමිටුවේ ප්‍රධානියා නොවේ. ඒ තනතුර හිමිවන්නේ කණ්ඩායමේ කළමණාකරුවාටය. එය දශක ගණනාවක් පුරා ශ්‍රී ලංකා ක්‍රිකට් ව්‍යවස්ථාවේ තිබූ කරුණකි. එහෙත් පසුගිය කාලයේදී තේරීම් කමිටු සාමාජිකයකුද සංචාරයට එක්වීම හේතුවෙන් කණ්ඩායමේ කළමණාකරුවා (අසංක ගුරුසිංහ මහතා සම්බන්ධ වීමට පෙර) තේරීම් කටයුතු වලින් ඈත්ව සිටියේය. \r\n“අපේ ව්‍යවස්ථාව හරි පැහැදිළියි. කණ්ඩායමේ කළමණාකරු තමයි හැම වෙලාවෙම සංචාරයකදී තේරීම් කමිටුවේ ප්‍රධානියා. මොකද ශ්‍රී ලංකා ක්‍රිකට් ආයතනය නියෝජනය කරන්නේ ඔහුයි. ක්‍රිකට් ආයතනයට වගකියන්නේ ඔහුයි” යයිද සුමතිපාල  මහතා පැවසීය. \r\nතේරීම් කමිටුවේ සිටින තිදෙනකු ජාතික කණ්ඩායමේ සිටින බැවින් තේරීම් කමිටු සභාපතිවරයා වැඩි වශයෙන් නැගී එන කණ්ඩායම් සහ යොවුන් කණ්ඩායම් සම්බන්ධයෙන් අවධානය යොමු කරනු ඇත. ශ්‍රී ලංකා ක්‍රිකට් ක්‍රීඩාවේ අනාගතය ඇත්තේ නැගිී එන කණ්ිඩායම් සහ යොවුන් කණ්ඩායම් මත බැවින් තවත් දින කිහිපයකින් නවසීලන්තයේදී ආරම්භ වන යොවුන් ලෝක කුසලාන තරගාවලිය සඳහා තේරීම් කමිටු සභාපතිවරයා යැවීමට ශ්‍රී ලංකා ක්‍රිකට් ආයතනය තීරණය කර තිබේ. \r\n“ඒ වගේ තැනක තේරීම් කමිටු නිලධාරියෙක් ඉන්න එක ඉතාමත් හොඳයි. මොකද ක්‍රීඩකයන්ට වුණත් ආත්ම විශ්වාසයක් ඇතිවෙනවා.....ඔවුන් දන්නවා තේරීම් කමිටු නිලධාරියෙක් තමන් දිහා බලා සිටින බව” යයිද සුමතිපාල මහතා පැවසීය. ",
        "date": "2018-01-08 11:59:04",
        "sid": "47",
        "title": "හතුරුසිංහට අතුරු පාරක්",
        "wid": "1"
    },
    {
        "category": "ක්‍රිකට්",
        "content": "‘ඩයලොග් 4G - සන්ඩේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ (2018) 14 වැනි සතිය නිමාවන විට සමස්ත ලංකා පාසල් කාණ්ඩයේ පෙරමුණේ පසුවන ගල්කිස්ස සාන්ත තෝමස් විදුහලේ ඩෙලන් පීරිස් ඡන්ද 15,000 සීමාව පසුකර යෑමට සමත්ව සිටියි. ගෙවී ගිය සතිය තුළදී ලබාගත් ඡන්ද 1,728 ත් සමග මේ වන විට ඔහු ලබා සිටින මුළු ඡන්ද සංඛ්‍යාව 15,114 කි.\r\nසමස්ත ලංකා පාසල් කාණ්ඩයේ දෙවැනි ස්ථානයේ රැදී සිටින බම්බලපිටිය ශාන්ත පීතර විදුහලේ සචින් සිල්වා මේ වන විට ලබා සිටින මුළු ඡන්ද සංඛ්‍යාව 8,824 ක් වන අතර ගෙවී ගිය සතිය තුළදී ඔහු ඡන්ද 1,312 ක් ලබාගෙන තිබේ. ඒ අනුව පළමු ස්ථානයේ පසුවන ඩෙලන් සහ දෙවැනි ස්ථානයේ පසුවන සචින් අතර පැවැති ඡන්ද පරතරය 5,444 සිට 6,290 ක් දක්වා ඉහළ ගොස් තිබේ.\r\nකොළඹ ඩී.එස්. සේනානායක විදුහලේ විහන් ගුණසේකර සහ කොළඹ ආනන්ද විදුහලේ අසේල් සිගේරා පිළිවෙලින් ඡන්ද 4,532 ක් සහ 2,709 ක් බැගින් ලබා සමස්ත ලංකා පාසල් කාණ්ඩයේ තෙවැනි සහ සිවුවැනි ස්ථානවල රැදී සිටිති.\r\nකොළඹ කේරි විදුහලේ දෙනුවන් පෙරේරා ඡන්ද 7,086 ක් ලබාගනිමින් නැගී එන කාණ්ඩයේ පෙරමුණ ගෙන ඇති අතර රත්නපුර ශාන්ත ඇලවීෂියස් විදුහලේ කෙනුල ගුණරත්න ඡන්ද 4,309 ක් ලබාගනිමින් එම කාණ්ඩයේ දෙවැනි ස්ථානයට පැමිණ සිටියි.\r\nබාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සිය ඡන්ද සංඛ්‍යාව 4,834 ක් දක්වා වර්ධනය කරගෙන ඇති අතර එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 3,228 කි.",
        "date": "2018-01-08 17:54:12",
        "sid": "48",
        "title": "ඩෙලන් ඡන්ද 15,000 පසු කරයි",
        "wid": "1"
    },
    {
        "category": "ක්‍රිකට්",
        "content": "එංගලන්ත කණ්ඩායමට එරෙහිව සිඩ්නි ක්‍රීඩාංගණයේදී පැවැති අවසන් ටෙස්ට් ක්‍රිකට් තරගයෙන් ඉනිමක සහ ලකුණු 123 ක ජයක් අත්කරගත් ඕස්ට්‍රේලියානු කණ්ඩායම, දෙරට අතර පැවැති අළු බඳුන තරගාවලිය 4-0 ක් ලෙස ජයගැනීමට අද (8 වැනිදා) සමත් විය.\r\nඉනිමක පරාජයෙන් ගැළවීම සඳහා ලකුණු 303 ක් රැස්කිරීමේ අභියෝගයකට මුහුණදුන් එංගලන්ත කණ්ඩායම සිය දෙවැනි ඉනිම වෙනුවෙන් සියලු දෙනා දැවී රැස්කරගත හැකි වූයේ ලකුණු 180 ක් පමණි. එහිදී දක්ෂ පන්දු යැවීමක නිරත වූ පැට් කමින්ස් ලකුණු 39 කට කඩුලු 4 ක් දවාගත් අතර එංගලන්ත ඉනිම අඩු ලකුණු සංඛ්‍යාවකට සීමා කිරීම සඳහා ඔහුට අනගි සහායක් දුන් නේදන් ලයන් ලකුණු 54 කට කඩුලු 3 ක් දවාගත්තේය.\r\n සිවුවැනි දිනය වූ ඊයේ (7 වැනිදා) තරගය නතර කරන විට කඩුලු 4 ක් දැවී ලකුණු 93 ක් ලබා සිටි එංගලන්ත කණ්ඩායමට අද දිනයේදී සිය දෙවැනි ඉනිමට අලුතින් එක්කරගත හැකි වූයේ ලකුණු 87 ක් පමණි.\r\nලකුණු 13 ක් ලබා සිටි මුයින් අලී කඩුල්ල මුවා කිරීමේ වරදට හසුකර ගනිමින් දිනයේ පළමු කඩුල්ල ලෙස පිටියෙන් ඉවත් කිරීමට නේදන් ලයන් සමත් විය. ඉන් අනතුරුව ක්‍රියාත්මක වූ පැට් කමින්ස්, ලකුණු 38 ක් ලබා සිටි ජොනී බෙයාස්ට්‍රෝ මෙන්ම ඔහුගේ දැවී යෑමෙන් අනතුරුව පිටියට පිවිසි ස්ටුවට් බ්‍රෝඞ්ද එකම ඕවරයක් තුළ ආපසු ක්‍රීඩාගාරයට හරවා යැවීය.\r\nඑංගලන්ත ඉනිමේ අවසන් පිතිකරුවන් දෙදෙනා වූ මේසන් ක්‍රේන්ට (2) සහ ජේම්ස් ඇන්ඩසන්ටද (2) වැඩි වේලාවක් කඩුල්ලේ රැදී සිටීමට අවස්ථාවක් නොලැබුණ අතර පැට් කමින්ස්ගේ සහ ජොස් හෙසල්වුඞ්ගේ පන්දු හමුවේ කඩුලු රකින ක්‍රීඩක ටිම් පේන් අතට උඩ පන්දු දෙමින් ඔවුහු දැවී ගියහ.\r\nඉනිම් දෙකේදීම ලකුණු 119 කට කඩුලු 8 ක් දවාගත් පැට් කමින්ස් අවසන් තරගයේ වීරයා ලෙස සම්මාන දිනාගත් අතර තරග පහේදී ඉනිම් 6 ක් තුළ ද්විත්ව ශතකයක්, ශතක 2 ක් සහ අර්ධ ශතක 2 ක් සමගින් ලකුණු 681 ක් රැස්කළ ස්ටීවන් ස්මිත් තරගාවලියේ වීරයා ලෙස සම්මාන ලැබීය.",
        "date": "2018-01-08 19:39:49",
        "sid": "49",
        "title": "ඕස්ට්‍රේලියාව 4-0 කින් අළු බඳුන ජයගනියි",
        "wid": "1"
    },
    {
        "category": "ක්‍රිකට්",
        "content": "සංචාරක ඉන්දීය කණ්ඩායමට එරෙහිව කේප් ටවුන්හි නිව්ලෑන්ඞ්ස් ක්‍රීඩාංගණයේදී පැවැති පළමු ටෙස්ට් තරගය නිමා වීමට තවත් දිනයක් ඉතිරිව තිබියදීම ඉන් ලකුණු 72 ක ජයක් වාර්තා කිරීමට සත්කාරක දකුණු අප්‍රිකානු කණ්ඩායම අද (8 වැනිදා) සමත් විය.\r\nජයග්‍රහණය සඳහා ලකුණු 208 ක ඉලක්කයක් හඹාගිය ඉන්දීය කණ්ඩායමේ දෙවැනි ඉනිම ලකුණු 135 කට සීමා කිරීමට වර්නන් පිලැන්ඩර් ප්‍රමුඛ දකුණු අප්‍රිකානු පන්දු යවන්නෝ සමත් වූහ. දක්ෂ පන්දු යැවීමක නිරත වූ පිලැන්ඩර් ලකුණු 42 කට කඩුලු 6 ක් දවාගනිමින් ඉන්දීය කණ්ඩායමේ ජයග්‍රාහී මාවත අවහිර කළේය.\r\nතරගයේ වීරයා ලෙසින්ද සම්මාන දිනාගත් පිලැන්ඩර්, පළමු ඉනිමේදී ලකුණු 33 කට දවාගත් කඩුලු 3 ත් සමගින් මෙම තරගයේදී ලකුණු 75 කට දවාගත් මුලු කඩුලු සංඛ්‍යාව 9 කි. ඉන්දීය දෙවැනි ඉනිම අඩු ලකුණු සංඛ්‍යාවකට සීමා කිරීම සඳහා පිලැන්ඩර්ට අනගි සහායක් දුන් මෝනි මෝකල් සහ කගිසෝ රබාඩා කඩුලු 2 බැගින් දවාගත්හ.\r\nඉන්දීය දෙවැනි ඉනිමේ වැඩිම ලකුණු ලාභියා බවට පත් වූ රවිචන්ද්‍රන් අෂ්වින් හතරේ පහර 5 ක් සමගින් ලකුණු 37 ක් රැස්කළ අතර නායක විරාට් කෝලි ලකුණු 28 ක් රැස්කළේ හතරේ පහර 4 ක් සමගිනි.\r\nතෙවැනි දිනය වූ ඊයේ (7 වැනිදා) තරගය නතර කරන විට කඩුලු 2 ක් දැවී ලකුණු 65 ක් ලබා සිටි දකුණු අප්‍රිකානු කණ්ඩායමට සිය දෙවැනි ඉනිම සඳහා අද දිනයේදී අලුතින් එක්කරගත හැකි වූයේ ලකුණු තවත් ලකුණු 65 ක් පමණි. එහිදී ඒ.බී. ඩිවිලියස් හයේ පහර 2 ක් සහ හතරේ පහර 2 ක් සමගින් ලකුණු 35 ක් රැස්කළේය.\r\nජස්ප්‍රීට් බුම්රා සහ මොහොමඞ් සාමි කඩුලු 3 බැගින් දවාගනිමින් දකුණු අප්‍රිකානු පිතිකරුවන් අසරණ කළ අතර බුවනේෂ්වර් කුමාර් සහ හර්දීක් පාණ්ඩ්‍යා කඩුලු 2 බැගින් දවාගනිමින් පන්දුවෙන් දස්කම් දැක්වූහ.\r\nදකුණු අප්‍රිකාව පළමු ඉනිම - සියලු දෙනා දැවී 286\r\n(ඒ.බී. ඩිවිලියර්ස් 65, ෆෆ් ඩුප්ලෙසීස් 62, ක්වින්ටන් ඩි’කොක් 43, වර්නන් ෆිලැන්ඩර් 23, කේෂව් මහරාජ් 35, කගීසෝ රබාඩා 26, බුවනේෂ්වර් කුමාර් 87/4, රවිචන්ද්‍රන් අශ්වින් 21/2)\r\nඉන්දියාව පළමු ඉනිම - සියලු දෙනා දැවී 209\r\n(චෙටේෂ්වර් පුජාරා 26, හර්දික් පාණ්ඩ්‍යා 93, බුවනේෂ්වර් කුමාර් 25, වර්නන් ෆිලැන්ඩර් 33/3, කගිසෝ රබාඩා 34/3, ඬේල් ස්ටේන් 51/2, මෝනි මෝකල් 57/2)\r\nදකුණු අප්‍රිකාව දෙවැනි ඉනිම - සියලු දෙනා දැවී 130  \r\n(ඒඞ්න් මාක්‍රම් 34, ඩීන් එල්ගා 25, ඒ.බී. ඩිවිලියස් 35, මොහොමඞ් සාමි 28/3, ජස්ප්‍රීට් බුම්රා 39/3, හර්දික් පාණ්ඩ්‍යා 27/2, බුවනේෂ්වර් කුමාර් 33/2)\r\nඉන්දියාව දෙවැනි ඉනිම - සියලු දෙනා දැවී 135\r\n(ශිකර් ධවාන් 16, විරාට් කෝලි 28, රවිචන්ද්‍රන් අෂ්වින් 37, වර්නන් ෆිලැන්ඩර් 42/6, කගිසෝ රබාඩා 41/2, මෝනි මෝකල් 42/2)",
        "date": "2018-01-08 22:22:48",
        "sid": "50",
        "title": "පන්දු යවන්නෝ දකුණු අප්‍රිකාව දිනවති",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා එක්දින ක්‍රිකට් කණ්ඩායමේ නායකත්වය සඳහා තුන් ඉරියව් ක්‍රීඩක ඇන්ජලෝ මැතිව්ස් නිල වශයෙන් අද දින (9 වැනිදා) පත්කරන ලදි. මෙම පත්කිරීම 2019 වසරේ පැවැත්වීමට නියමිත ලෝක කුසලාන ක්‍රිකට් තරගාවලිය දක්වා බල පැවැත්වේ. නව පුහුණුකරු චන්දික හතුරුසිංහ මහතාගේ දිරිමත් කිරීම හේතුවෙන් යළිත් වරක් කණ්ඩායමේ නායකත්වය බාර ගැනීමට තමන් එකඟ වූ බව මැතිව්ස් අද පෙරවරුවේදී ශ්‍රී ලංකා ක්‍රිකට් ආයතනයේදී පැවති මාධ්‍ය හමුවකදී කියා සිටියේය. \r\nමින් මාස 6 කට පමණ පෙර සිම්බාබ්වේ කණ්ඩායම හමුවේ ශ්‍රී ලංකාවේදී 2-3 ක් ලෙසින් එක්දින තරගාවලියක් පරාජය වීමෙන් අනතුරුව මැතිව්ස් නායකත්වයෙන් ඉල්ලා අස් විය. ඒ වන විට ඔහු එක්දින තරග 98 කදී ශ්‍රී ලංකා කණ්ඩායමේ නායකත්වය දරා තිබූ අතර ඉන් තරග 47 ක් ජයග්‍රහණය කරා මෙහෙයවා තිබිණ. මැතිව්ස්ගේ නායකත්වය යටතේ ශ්‍රී ලංකා කණ්ඩායම තරග 45 ක් පරාජයට පත් වූ අතර තරගයක් ජය පරාජයෙන් තොරව අවසන් විය. \r\nමැතිව්ස් නායකත්වයෙන් ඉවත් වීමෙන් පසු උපුල් තරංග, චාමර කපුගෙදර, ලසිත් මාලිංග සහ තිසර පෙරේරා වරන් වර එක්දින කණ්ඩායම මෙහෙයවූ අතර ඔවුන් කිසිවකුගේ නායකත්වය යටතේ ශ්‍රී ලංකා කණ්ඩායමට එක්දින තරගාවලියක් ජයගැනීමට නොහැකි විය. \r\nඒ හේතුවෙන් එළඹෙන ලෝක කුසලාන තරගාවලිය ඉලක්ක කර ගෙන කණ්ඩායමට ස්ථිර නායකයකු පත්කිරීමට නව පුහුණුකරු චන්දික හතුරුසිංහ මහතාට අවශ්‍ය වූ අතර ඔහු, ශ්‍රී ලංකා ක්‍රිකට් ආයතනය සහ තේරීම් කමිටුව සමග කළ සාකච්ඡාවල ප්‍රතිඵලයක් ලෙස ඇන්ජලෝ මැතිව්ස් සහ දිනේෂ් චන්දිමාල්ගේ නම් නායකත්වය සඳහා නිර්දේශ කෙරිණ. එහෙත් සීමිත ඕවර තරග වලදී දිනේෂ් චන්දිමාල්ගේ ස්ථානය ස්ථාවර නොවන හෙයින් මැතිව්ස් නායකත්වයට පත්කරන ලදි.\r\nමේ මස බංග්ලාදේශයේදී පැවැත්වෙන තුන්කොන් තරගාවලිය මැතිව්ස්ගේ නායකත්වය යටතේ ශ්‍රී ලංකා කණ්ඩායම බංග්ලාදේශයට සහ සිම්බාබ්වේට එරෙහිව තරග වැදීමට නියමිතය. \r\nඑක්දින කණ්ඩායමේ නායකත්වය සඳහා මැතිව්ස් පත්කළද, දිනේෂ් චන්දිමාල් තවදුරටත් ටෙස්ට් කණ්ඩායමේ නායකයා ලෙස කටයුතු කරනු ඇත. ",
        "date": "2018-01-09 14:50:35 ",
        "sid": "51",
        "title": "මැතිව්ස් හතුරුසිංහට එකඟවෙයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී අම්බලන්ගොඩ ධර්මාශෝක විද්‍යාලයට එරෙහිව ඉනිමක සහ ලකුණු 60 ක ජයක් හිමිකර ගැනීමට කොළඹ ශාන්ත බෙනඩික් විද්‍යාලය සමත්විය. මෙම තරගය කොළඹ ශාන්ත බෙනඩික් විද්‍යාලීය ක්‍රීඩාංගණයේදී පැවැත්විණි.\r\nකොළඹ ශාන්ත බෙනඩික් විද්‍යාලයේ මහේෂ් තීක්ෂණ තුන් ඉරියව් දස්කම් දක්වමින් ශතකයක් (120) සහ ලකුණු 70 කට කඩුලු 7 ක් දවාගනිමින් තරගය පුරා පන්දුවෙන් දස්කම් දැක්වීය.\r\nධර්මාශෝක  විද්‍යාලය - පළමු ඉනිම - ඕවර 41.4 කදී සියලුදෙනා දැවී ලකුණු 86\r\n(සචින් සංගීත් 29, මහේෂ් තීක්ෂණ 19/5, ප්‍රිත්වි ජෙගරාජසිංහම් 14/3)\r\nශා. බෙනඩික් විද්‍යාලය - පළමු ඉනිම - ඕවර 75 කදී කඩුලු 7 ක් දැවී ලකුණු 300\r\n(මහේෂ් තීක්ෂණ 120, කවීෂ ජයතිලක නොදැවී 66, රයන් සෙලිසිංහ 45, ඉමේෂ් ප්‍රනාන්දු නොදැවී 39, කවිඳු නදීශාන් 63/2, ඉසුරින්ද මෙන්ඩිස් 97/2)\r\nධර්මාශෝක  විද්‍යාලය - දෙවැනි ඉනිම - ඕවර 66.4 කදී සියලුදෙනා දැවී ලකුණු 154\r\n(අශාන්ත ද සිල්වා 43, සචින් සංගීත් 34, අරෝෂ ද සොයිසා 31, කවීශ ජයතිලක 18/5, ජේසන් චාල්ස් 32/2, මහේෂ් තීක්ෂණ 51/2)",
        "date": "2018-01-09 15:34:08 ",
        "sid": "52",
        "title": "ශා.බෙනඩික් විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "මේ මස 15 වැනිදා බංග්ලාදේශයේදී ආරම්භ වන තුන්කොන් ක්‍රිකට් තරගාවලිය සඳහා සහභාගි වන ශ්‍රී ලංකා සංචිතයට තවමත් එක්දින වරම් දිනා නොමැති දකුණත් මඳ වේග පන්දුයවන ක්‍රීඩක ෂෙහාන් මධුෂංක කැඳවීමට ක්‍රිකට් තේරීම් කමිටුව පියවර ගෙන තිබේ. \r\nමේ වන විට 22 වැනි වියේ පසුවන ෂෙහාන් මධුෂංක, තවමත් සහභාගි වී ඇත්තේ පළමු පෙළ සීමිත ඕවර 3 කට සහ සිවුදින තරග 3 කට පමණි. ඔහුගේ පන්දු යැවීමේ වේගය පැයට කිලෝ මීටර 136 ත් 140 ත් අතර අගයක් ගනී. \r\nඑක්සත් අරාබි එමීර් රාජ්‍යයේදී පැවැති දහයයි10 තරගාවලියේදී පන්දු යැවූ අකාරය නිරීක්ෂණය කිරීමෙන් අනතුරුව මධුෂංක ශ්‍රී ලංකා එක්දින සංචිතයට කැඳවීමට නව පුහුණුකරු චන්දික හතුරුසිංහ මහතා තීරණය කර තිබේ. හතුරුසිංහ මහතාගේ මතය වන්නේ ඔහු ශ්‍රී ලංකා කණ්ඩායමට දීර්ඝ කාලීන අයෝජනයක් බවයි. \r\nඅවසන් වරට ඉන්දීයාවට එරෙහිව පැවැති එක්දින තරගාවලියේදී ශ්‍රී ලංකා කණ්ඩායමේ ස්ථාන අහිමි වූ ටෙස්ට් කණ්ඩායමේ නායක දිනේෂ් චන්දිමාල් සහ මුල් පෙළ පිතිකරු කුසල් මෙන්ඩිස් යළිත් වරක් එක්දින කණ්ඩායමට කැඳවීමටද තේරීම් කමිටුව පියවර ගෙන තිබේ.  \r\nඉන්දීය තරගාවලියට සහභාගි වූ ළහිරු තිරිමාන්න, සධීර සමරවික්‍රම, සචිත් පතිරණ සහ චතුරංග ද සිල්වා යන ක්‍රීඩකයන්ට තුන්කොන් තරගාවලිය සඳහා නම්කරන ලද සංචිතයේ ස්ථාන අහිමි වී තිබේ. කෙසේ වුවත් එම තරගාවලියේදී නායකයකු මෙන්ම ක්‍රීඩකයකු ලෙසද අසාර්ථක වූ තිසර පෙරේරා තවදුරටක් සංචිතයේ රඳවා ගැනීමට තේරීම් කමිටුව තීරණය කර තිබේ. \r\nමේ අතර තුන්කොන් තරගාවලිය ඉලක්ක කරගෙන නම්කරන ලද ක්‍රීඩකයන් 23 දෙනාගේ පුහුණු සංචිතයට ඇතුළත්ව නොසිටි තුන් ඉරියව් ක්‍රීඩක වනිඳු හසරංග, අවසන් 16 දෙනාගේ සංචිතයට ඇතුළත් කර තිබීම ගැටලු සහගත තත්ත්වයකි. \r\nතුන්කොන් තරගාවලියේදී සුරංග ලක්මාල් සහ නුවන් ප්‍රදීප් ශ්‍රී ලංකා කණ්ඩායමේ ප්‍රධානතම වේග පන්දු යවන්නන් දෙදෙනා ලෙසත්, අකිල ධනංජය සහ ලක්ෂාන් සඳකැන් ප්‍රධානතම දඟ පන්දු යවන්නන් දෙදෙනා ලෙසත් කටයුතු කිරීමට නියමිතය. \r\nශ්‍රී ලංකා එක්දින සංචිතය \r\nඇන්ජලෝ මැතිව්ස් (නායක), උපුල් තරංග, ධනුෂ්ක ගුණතිලක, කුසල් මෙන්ඩිස්, දිනේෂ් චන්දිමාල්, කුසල් පෙරේරා, තිසර පෙරේරා, අසේල ගුණරත්න, නිරෝෂන් දික්වැල්ල, සුරංග ලක්මාල්, නුවන් ප්‍රදීප්, දුෂ්මන්ත චමීර, ෂෙහාන් මධුෂංක, අකිල ධනංජය, ලක්ෂාන් සඳකැන් සහ වනිඳු හසරංග",
        "date": "2018-01-09 15:42:54",
        "sid": "53",
        "title": "ශ්‍රී ලංකා කණ්ඩායමට අලුත් මුහුණක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී මතුගම සී.ඩබ්ලිව්.ඩබ්ලිව්. කංනන්ගර මධ්‍ය මහා විද්‍යාලයට එරෙහිව කඩුලු 9 ක ජයක් හිමිකර ගැනීමට පානදුර ලයිසියම් ජාත්‍යන්තර පාසල සමත්විය. මෙම තරගය මතුගම කංනන්ගර මධ්‍ය මහා විද්‍යාලීය ක්‍රීඩාංගණයේදී පැවැත්විණි.\r\nකංනන්ගර විද්‍යාලය - පළමු ඉනිම - ඕවර 36.3 කදී සියලුදෙනා දැවී ලකුණු 66\r\n(දුමින් අදිත 08/3, චකිල් චාරුක 09/3)\r\nපානදුර ලයිසියම් පාසල - පළමු ඉනිම - ඕවර 54.3 කදී සියලුදෙනා දැවී ලකුණු 174\r\n(දුමින් අදිත 33, නිමන්ත රසිලු නොදැවී 24, ශයාන් රොශේන් 22, කාවින්ද සප්න 09/3, ලසිත් කරුණානායක 27/3)\r\nකංනන්ගර විද්‍යාලය - දෙවැනි ඉනිම - ඕවර 52.5 කදී සියලුදෙනා දැවී ලකුණු 173\r\n(කවිඳු දෙව්මිණ 71, ලසිඳු ශෙහාන් 27, ශෙරොන් කාවින්ද 54/6, දුලින් අදිත 46/3)\r\nපානදුර ලයිසියම් පාසල - දෙවැනි ඉනිම - ඕවර 17 කදී කඩුල්ලක් දැවී ලකුණු 17\r\n(නෙසඳ නන්දුප නොදැවී 33)",
        "date": "2018-01-09 16:25:56 ",
        "sid": "54",
        "title": "පානදුර ලයිසියම්ට කඩුලු 9 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මොරටු විද්‍යාලයට එරෙහිව ඉනිමක සහ ලකුණු 154 ක ජයක් හිමිකර ගැනීමට මහනුවර ත්‍රිත්ව විද්‍යාලය සමත්විය. මෙම තරගය මහනුවර අස්ගිරිය ක්‍රීඩාංගණයේදී පැවැත්විණි.\r\nමහනුවර ත්‍රිත්ව විද්‍යාලයේ ආර්.පිරීස් ලකුණු 23 කට කඩුලු 8 ක් දවාගනිමින් තම පාසල ජයග්‍රහණය කරා රැගෙන යාමට සමත්විය.\r\nත්‍රිත්ව විද්‍යාලය - පළමු ඉනිම - ඕවර 63.2 කදී සියලුදෙනා දැවී ලකුණු 262\r\n(ඒ.සේනාධීර 53, එච්.ජයසූරිය 50, ඒ.ආනන්දකුමාර 44, ටී.ටර්සිවෙල් 32, ශෙහාද ද සොයිසා 56/5, ජනිත් ප්‍රනාන්දු 70/2)\r\nමොරටු විද්‍යාලය - පළමු ඉනිම - ඕවර 42.2 කදී සියලුදෙනා දැවී ලකුණු 97\r\n(මදුශාන් දිලක්ෂණ 28, ජනිත් ප්‍රනාන්දු 20, වී.නෙතුමාල් 35/3, කේ.සේනාධීර 30/2)\r\nමොරටු විද්‍යාලය - දෙවැනි ඉනිම - ඕවර 16 කදී සියලුදෙනා දැවී ලකුණු 41\r\n(ආර්.පිරීස් 23/8)",
        "date": "2018-01-09 16:35:22",
        "sid": "55",
        "title": "ත්‍රිත්ව විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ  III වැනි කොටසේ තරගයකදී කිරිඳිවැල මධ්‍ය මහා විද්‍යාලයට එරෙහිව කඩුලු 9 ක ජයක් හිමිකර ගැනීමට හංවැල්ල රාජසිංහ මධ්‍ය මහා විද්‍යාලය සමත්විය. මෙම තරගය හංවැල්ල රාජසිංහ මධ්‍ය මහා විද්‍යාලීය ක්‍රීඩාංගණයේදී පැවැත්විණි.\r\nහංවැල්ල රාජසිංහ මධ්‍ය මහා විද්‍යාලයේ උදාර ජයතිලක ලකුණු 47 කට කඩුලු 12 ක් දවාගනිමින් පන්දුවෙන් දස්කම් දැක්වීය\r\nකිරිඳිවැල ම.ම. විද්‍යාලය - පළමු ඉනිම - ඕවර 39.4 කදී සියලුදෙනා දැවී ලකුණු 91\r\n(විදූෂ දිල්ශාන් 21, උදාර ජයතිලක 12/5, රුක්ෂාන් දිලූශ 12/2)\r\nරාජසිංහ විද්‍යාලය - පළමු ඉනිම - ඕවර 41.4 කදී සියලුදෙනා දැවී ලකුණු 131\r\n(සචින් මලින්ද 28, චමෝද් සංජය 23, හර්ෂ රංගන 23/4, දුවිඳු නිෂාන් 36/3)\r\nකිරිඳිවැල ම.ම. විද්‍යාලය - දෙවැනි ඉනිම - ඕවර 46.4 කදී සියලුදෙනා දැවී ලකුණු 68\r\n(උදාර ජයතිලක 35/7)\r\nරාජසිංහ විද්‍යාලය - දෙවැනි ඉනිම - ඕවර 4.2 කදී කඩුල්ලක් දැවී ලකුණු 29",
        "date": "2018-01-09 17:15:38",
        "sid": "56",
        "title": "හංවැල්ල රාජසිංහයට කඩුලු 9 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කුරුණෑගල ශාන්ත ආනා විද්‍යාලයට එරෙහිව පළමු ඉනිමේ ජයක් හිමිකර ගැනීමට මහනුවර විද්‍යාර්ථ විද්‍යාලය සමත්විය. මෙම තරගය කුරුණෑගල ශාන්ත ආනා විද්‍යාලීය ක්‍රීඩාංගණයේදී පැවැත්විණි.\r\nමහනුවර විද්‍යාර්ථ විද්‍යාලයේ කසුන් කරුණාතිලක කඩුලු 5 ක් දවාගනිමින් පන්දුවෙන් දස්කම් දැක්වීය.\r\nශා. ආනා විද්‍යාලය - පළමු ඉනිම - ඕවර 45.5 කදී සියලුදෙනා දැවී ලකුණු 162\r\n(කවිඳු රණසිංහ 58, මිදුනක විජේතිලක 57/3, චතුරංග ඩිල්ෂාන් 15/2, ඉශාන් සංදීප 24/2)\r\nවිද්‍යාර්ථ විද්‍යාලය - පළමු ඉනිම - ඕවර 63.4 කදී සියලුදෙනා දැවී ලකුණු 163\r\n(ගිහාන් ජයසේකර 67, චතුරංග දිල්ශාන් 23, පුලින ගුණතිලක 22, රංදීර රණසිංහ 03/4, අවිශ්ක රූපසිංහ 35/3)\r\nශා. ආනා විද්‍යාලය - දෙවැනි ඉනිම - ඕවර 42.5 කදී කඩුලු 9 ක් දැවී ලකුණු 158\r\n(වනිත වන්නිනායක 37, කවිඳු රණසිංහ 36, ලසිත් වර්ණකුළසූරිය 25, කසුන් කරුණාතිලක 44/5, මිදුනක විජේතිලක 54/4)\r\nවිද්‍යාර්ථ විද්‍යාලය - දෙවැනි ඉනිම - ඕවර 36 කදී කඩුලු 4 ක් දැවී ලකුණු 91\r\n(රවිශ්ක උපනන්දු 37, පුලින ගුණතිලක නොදැවී 24, රංදීර රණසිංහ 27/2)",
        "date": "2018-01-09 17:17:57",
        "sid": "57",
        "title": "මහනුවර විද්‍යාර්ථයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ආනන්ද විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ ශාන්ත පීතර විද්‍යාලය සමත්විය. මෙම තරගය කොළඹ ශාන්ත පීතර විද්‍යාලීය ක්‍රීඩාංගණයේදී පැවැත්විණි.\r\nශාලිත් ප්‍රනාන්දු සහ රන්මිත් ජයසේන අර්ධ ශතක රැස්කරමින් ශාන්ත පීතර විද්‍යාලය වෙනුවෙන් පිත්තෙන් දස්කම් දැක්වූ අතර කනිෂ්ක රංතිලකගේ සහ ළහිරු හිරන්ය අර්ධ ශතක රැස්කරමින් ආනන්ද විද්‍යාලය වෙනුවෙන් දස්කම් දැක්වීය.\r\nආනන්ද විද්‍යාලය - පළමු ඉනිම - ඕවර 59.3 කදී සියලුදෙනා දැවී ලකුණු 151\r\n(ළහිරු හිරන්ය 57, කමේෂ් නිර්මාල් 31, හසිඳු ශාමික 25, ශිවන් පෙරේරා 13/3, ටාරික් සබූර් 37/3, මොහොමඞ් අම්මන් 43/2)\r\nශා. පීතර විද්‍යාලය - පළමු ඉනිම - ඕවර 70 කදී කඩුලු 3 ක් දැවී ලකුණු 282\r\n(ශාලිත් ප්‍රනාන්දු 95, රන්මිත් ජයසේන 91, ශැනන් ප්‍රනාන්දු 65, චාමික ගුණසේකර 68/2)\r\nආනන්ද විද්‍යාලය - දෙවැනි ඉනිම - ඕවර 57.4 කදී කඩුලු 6 ක් දැවී ලකුණු 155\r\n(කනිෂ්ක රංතිලකගේ 58, ළහිරු හිරන්ය නොදැවී 51, හසිඳු ශාමික 20, ශිවන් පෙරේරා 39/3)",
        "date": "2018-01-09 17:20:36",
        "sid": "58",
        "title": "ශා.පීතරයන්ට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ වෙස්ලි විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ ශාන්ත ජෝසප් විද්‍යාලය සමත්විය. මෙම තරගය කොළඹ ශාන්ත ජෝසප් විද්‍යාලීය ක්‍රීඩාංගණයේදී පැවැත්විණි.\r\nදෙවැනි කඩුල්ල සදහා ලකුණු 314 ක වාර්තාගත සම්බන්ධතාවයක් පැවැත්වීමට ශාන්ත ජෝසප් විද්‍යාලයේ රෙවන් කෙලී සහ නිපුන් සුමණසිංහ සමත්වූහ.\r\nපළමු ඉනිමේදී ලකුණු 150 සිමාව පසු කළ රෙවන් කෙලී පන්දු 229 කදී හයේ පහර තුනක් සහ හතරේ පහර 15 ක් සමගින් ලකුණු 182 ක් සහ දෙවැනි ඉනිමේදී අර්ධ ශතකයක් (නොදැවී 75) රැස්කරමින් පිත්තෙන් දස්කම් දැක්විය. රෙවන් කෙලීට අනගි සහයක් ලබාදුන් නිපුන් සුමණසිංහ පළමු ඉනිමේදී පන්දු 186 කදී හතරේ පහර 19 ක් සමගින් නොදැවී ලකුණු 156 ක් රැස්කළ අතර දෙවැනි ඉනිමේදී ඔහුට රැස්කිරීමට හැකිවූයේ ලකුණු 45 ක් පමණි. දුනිත් වෙල්ලලගේ ලකුණු 80 කට කඩුලු 6 ක් දවාගනිමින් ශාන්ත ජෝසප් විද්‍යාලය වෙනුවෙන් පන්දුවෙන් දස්කම් දැක්වීය.\r\nශා.ජෝසප් විද්‍යාලය - පළමු ඉනිම - ඕවර 75.5 කදී කඩුලු 2 ක් දැවී ලකුණු 393\r\n(රෙවන් කෙලී 182, නිපුන් සුමණසිංහ නොදැවී 156, ජොහාන් ද සිල්වා 33, මූවින් සුබසිංහ 106/2)\r\nවෙස්ලි විද්‍යාලය - පළමු ඉනිම - ඕවර 88 කදී සියලුදෙනා දැවී ලකුණු 336\r\n(හසිත් ගීසර 97, තිසුරක අක්මීවන 67, සකුන්ත ලියනගේ 39, මූවින් සුබසිංහ 29, දුනිත් වෙල්ලලගේ 80/6)\r\nශා.ජෝසප් විද්‍යාලය - දෙවැනි ඉනිම - ඕවර 28.5 කදී කඩුලු 2 ක් දැවී ලකුණු 143\r\n(රෙවන් කෙලී නොදැවී 75, නිපුන් සුමණසිංහ 45)",
        "date": "2018-01-09 17:23:49",
        "sid": "59",
        "title": "කෙලී - නිපුන් වාර්තාගත සම්බන්ධතාවයක",
        "wid": "1"
    },
    {
        "category": "ක්‍රිකට්",
        "content": "සංචාරක පාකිස්තාන කණ්ඩායමට එරෙහිව නෙල්සන්හි සැක්ස්ටන් ක්‍රීඩාංගණයේදී අද (9 වැනිදා) පැවැති දෙවැනි එක්දින තරගයෙන් ඩක්වත් ලුවිස් න්‍යායට අනුව කඩුලු 8 ක ජයක් අත්කර ගැනීමට සත්කාරක නවසීලන්ත කණ්ඩායම සමත් විය. \r\nවර්ෂාව නිසා නවසීලන්ත ඉනිම ඕවර 25 කට සීමා වූ අතර එහිදී ජයග්‍රහණය සඳහා ඔවුන්ට ලකුණු 151 ක ඉලක්කයක් හිමි විය. පන්දු 7 ක් ඉතිරිව තිබියදී කඩුලු 2 ක් පමණක් දැවී එම ඉලක්කය සපුරාගත් නවසීලන්ත ක්‍රීඩකයෝ කඩුලු 8 කින් ජය ලැබීය. \r\nතෙවැනි කඩුල්ල වෙනුවෙන් පන්දු 86 කදී ලකුණු 104 ක නොබිඳුණ සම්බන්ධතාවක් ගොඩනැගූ මාටින් ගප්ටිල් (නොදැවී 86) සහ රොස් ටේලර් (නොදැවී 45) නවසීලන්ත කණ්ඩායම ජයග්‍රහණය කරා ගෙන ගියහ. පන්දු 71 කදී වාර්තා වූ ගප්ටිල්ගේ අර්ධ ශතකයට හයේ පහර 5 ක් සහ හතරේ පහර 5 ක් ඇතුළත් වූ අතර පන්දු 43 කදී වාර්තා වූ ටේලර්ගේ ඉනිමට සහ හතරේ පහර 4 ක් අන්තර්ගත විය. \r\nපළමුවෙන් පන්දුවට පහරදුන් පාකිස්තාන කණ්ඩායම ඕවර 50 අවසානයේ කඩුලු 9 ක් දැවී ලකුණු 246 ක් රැස්කළ අතර මොහොමඞ් හෆීස් (60), ෂඩාඞ් ඛාන් (52) සහ හසන් අලී (51) එහිදී අර්ධ ශතක ලබාගත්හ. \r\nපන්දු 71 කට මුහුණදුන් හෆීස් සිය අර්ධ ශතකය හතරේ පහර 8 කින් අලංකාර කළ අතර පන්දු 68 කදී වාර්තා වූ ශඩාබ් ඛාන්ගේ ඉනිම හයේ පහරකින් සහ හතරේ පහර 3 කින් සමන්විත විය. පාකිස්තාන ඉනිමේ අවසන් ඕවර කිහිපයේදී වේගවත් පිතිහරඹයක නිරත වූ හසන් අලී පන්දු 31 කදී අර්ධ ශතකය සම්පූර්ණ කළේ හයේ පහර 4 ක් සහ හතරේ පහර 4 ක් සමගිනි. \r\nදක්ෂ පන්දු යැවීමක නිතර වූ ලොකී ෆර්ගියුසන් ලකුණු 39 කට කඩුලු 3 ක් දවාගනිමින් පාකිස්තාන පිතිකරුවන් අසරණ කළ අතර ඒ සඳහා ඔහුට අනගි සහායක් දුන් ට්‍රොඞ් ඇස්ටේල් සහ ටිම් සවුති කඩුලු 2 බැගින් දවාගත්හ. ",
        "date": "2018-01-09 17:31:09",
        "sid": "60",
        "title": "ගප්ටිල් - ටේලර් නවසීලන්තයට ජය ගෙනෙති",
        "wid": "1"
    },
    {
        "category": "ක්‍රිකට්",
        "content": "වසස 19 න් පහළ ලෝක කුසලාන ක්‍රිකට් තරගාවලියේ අද (9 වැනිදා) පැවැති පෙරහුරු තරගයකදී ශ්‍රී ලංකාවට එරෙහිව ලකුණු 53 ක ජයක් වාර්තා කිරීමට ඕස්ට්‍රේලියාව සමත් විය. ජයග්‍රහණය සඳහා ලකුණු 252 ක ඉලක්කයක් හඹාගිය ශ්‍රී ලංකා කණ්ඩායමට ඕවර 42.5 ක් අවසානයේ සියලු දෙනා දැවී රැස්කරගත හැකි වූයේ ලකුණු 198 ක් පමණි.\r\nමුලු ලකුණු සංඛ්‍යාව 64 ක් වන විට ශ්‍රී ලංකා ඉනිමේ මුල් කඩුලු 6 ම බිඳවැටුණ අතර එතැන් පටන් ශ්‍රී ලංකා ඉනිමට ජවයක් එක් කළ හසිත බෝයගොඩ (69) සහ අෂේන් බණ්ඩාර (51), 7 වැනි කඩුල්ල වෙනුවෙන් ලකුණු 84 ක සම්බන්ධතාවක් ගොඩනැගූහ. පන්දු 78 කට මුහුණදුන් බෝයගොඩ සිය අර්ධ ශතකය හතරේ පහර 10 කින් අලංකාර කළ අතර පන්දු 72 කදී වාර්තා වූ බණ්ඩාරගේ අර්ධ ශතකය හයේ පහර 2 කින් සහ හතරේ පහර 4 කින් සමන්විත විය.\r\nශ්‍රී ලංකා පිතිකරුවන් 6 දෙනෙක්ම ලකුණු 10 සීමාව ඉක්මවා යෑමට පෙර පිටියෙන් ඉවත් කිරීමට ඕස්ට්‍රේලියානු පන්දු යවන්නෝ සමත් වූහ. එහිදී දක්ෂ පන්දු යැවීමක නිරත වූ විල් සදර්ලන්ඞ් සහ ජේසන් රැල්ස්ටන් කඩුලු 3 බැගින් දවාගනිමින් ශ්‍රී ලංකා ඉනිම සුනුවිසුණු කර දැමූහ.\r\nපළමුවෙන් පන්දුවට පහරදුන් ඕස්ට්‍රේලියානු කණ්ඩායම වෙනුවෙන් පන්දු 86 කදී ලකුණු 78 ක් රැස්කිරීමට ජොනතන් මේලෝ සමත් වූ අතර ඔහුගේ ඉනිමට හයේ පහර 4 ක් සහ හතරේ පහර 4 ක් ඇතුළත් විය. ආරම්භක පිතිකරු ජැක් එඞ්වඞ්ස් පන්දු 76 කදී ලකුණු 50 ක් රැස්කළේ හයේ පහරක් සහ හතරේ පහර 4 ක් සමගිනි.\r\nතිසරු රෂ්මික, නිපුන් මාලිංග සහ ප්‍රවීන් ජයවික්‍රම කඩුලු 2 බැගින් දවාගනිමින් ශ්‍රී ලංකා කණ්ඩායම වෙනුවෙන් පන්දුවෙන් දස්කම් දැක්වූහ.\r\nඕස්ට්‍රේලියානු 19 පහළ පිල - ඕවර 50 කදී කඩුලු 7 ක් දැවී 251\r\n(ජැක් එඞ්වඞ් 50, ජේසන් සැන්හා 27, ජොනතන් මෙර්ලෝ 78, පරම් උප්පාල් 22, නේතන් මැක්සුවීන්සි 31, ප්‍රවීන් ජයවික්‍රම 18/2, නිපුන් මාලිංග 41/2, තිසරු රෂ්මික 59/2)\r\nශ්‍රී ලංකා 19 පහළ පිල - ඕවර 42.5 කදී සියලු දෙනා දැවී 198\r\n(හසිත බෝයගොඩ 69, අෂේන් බණ්ඩාර 51, ජෙහාන් ඩැනියෙල් 20, විල් සදර්ලන්ඞ් 25/3, ජේසන් රැල්ස්ටන් 36/3, ඔස්ටින් වෝ 27/2)",
        "date": "2018-01-09 19:27:57",
        "sid": "61",
        "title": "ඕස්ට්‍රේලියානුවන්ට ලකුණු 53 ක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ පස්වැනි සතිය අවසාන වන විට ‘ඒ’ ශ්‍රේණිය යටතේ පැවැත්වෙන තරගාවලියේ ‘ඒ’ කාණ්ඩයේ පෙරමුණ ගැනීමට ප්‍රසාද ලකුණු 53.42 ක් ලබාගත් එස්.එස්.සී. කණ්ඩායම සමත්වී ඇති අතර. ‘බී’ කාණ්ඩයේ පෙරමුණ ගැනීමට ප්‍රසාද ලකුණු 64.93 ක් ලබාගත් හලාවත මේරියන්ස් කණ්ඩායම සමත්වී ඇත.\r\nමේ වනවිය තරග හතරකට සහභාගිවී ඇති එස්.එස්.සී. කණ්ඩායම එක් තරගයක් ජයගෙන තරග තුනක් ජය පරාජයෙන් තොරව අවසන් කරගෙන ඇති අතර හලාවත මේරියන්ස් කණ්ඩායම තරග හතරකට සහභාගිවී ඉන් තරග තුනක් ජයගෙන එක් තරගයක ලකුණු සමවීමෙන් අවසන්වී ඇත.",
        "date": "2018-01-10 10:30:00",
        "sid": "62",
        "title": "එස්.එස්.සී. - මේරියන්ස් පෙරමුණ ගනිති",
        "wid": "1"
    },
    {
        "category": "ක්‍රිකට්",
        "content": "වයස 19න් පහළ අන්තර් පාසල් තෙවැනි කොටසේ ක්‍රිකට් තරගාවලියේ පළමුවෙන්ම ලකුණු 1000 පසුකර යාමට ගාල්ල විද්‍යාලෝක විද්‍යාලයේ පැතුම් හසරංග සමත් වූයේය. ඔහු ක්‍රිකට් තරග හතකදී ලකුණු 1000 සීමාව පසුකළේය.\r\nතරග හතකදී පැතුම් ලබාගත් ලකුණු සංඛ්‍යාව 1049 කි. පැතුම් මේ තරග හතෙන් පැල්මඩුල්ල ගන්කන්ද විද්‍යාලයට එරෙහිව පළමු ඉනිමේදී නොදැවී ත්‍රිත්ව ශතකයක්ද, දෙහිවල ශාස්ත්‍රානන්ද විද්‍යාලයට එරෙහිව ලකුණු 182 ක්ද, ගලහිටියාව විද්‍යාලයට එරෙහිව ලකුණු 129 ක්ද ජා ඇල ලොයෙලා විද්‍යාලයට එරෙහිව ලකුණු 112ක් ද ඇතුළුව තරග හතරක දී ශතක ලබාගතේය.\r\nපැතුම්ගේ ක්‍රිකට් පුහුණුකරු ලෙස තුසිත කාරියවසම් මහතා කටයුතු කරයි.",
        "date": "2018-01-10 10:34:57",
        "sid": "63",
        "title": "පැතුම් ලකුණු 1000 පසුකරයි",
        "wid": "1"
    },
    {
        "category": "ක්‍රිකට්",
        "content": "පෙබරවාරී 6 වැනිදා සිට 11 වැනිදා දක්වා පැවැත්වෙන හොං කොං බ්ලිට්ස් විස්සයි20 තරගාවලියේ ගැලැක්සි ග්ලැඩියේටර්ස් ලන්තාවූ කණ්ඩායම සදහා කුමාර් සංගක්කාර නැවත වරක් එක්වී සිටී. ටෙස්ට් ලකුණු 12,400 ක් සහ එක්දින ලකුණු 14,200 ක් රැස්කර ඇති සංගක්කාරගේ ආගමනය හේතුවෙන් හොං කොංහි දේශීය ක්‍රිකට් ක්‍රීඩකයන්ගේ දස්කම් ඉහළ යනු ඇතැයි අපේක්‍ෂා කෙරේ.\r\nපසුගිය වසරේ කණ්ඩායමේ නායකයාවූ අන්ශුමන් රාත්ට මඟ පෙන්වීම හේතුවෙන් ඔවුන් දෙදෙනා අතර ඇතිවූ මිතුරුකම දේශීය තරගාවලියෙන් ඔබ්බටද පැවැතිණ. \r\nහොංකොං කණ්ඩායමේ ඉදිරිපෙළ පිතිකරුවකු වන රාත් මෙම වසරේදී සිටි කයිටැක් කණ්ඩායමට ක්‍රීඩා කළද ගැලැක්සි ග්ලැඩියේටර් පිල වෙනුවෙන් ක්‍රීඩා  කරන හිටපු ශ්‍රී ලංකා නායකයා සහ කඩුලු රකින්නාට අනෙකුත් දේශීය ක්‍රීඩකයන්ගෙන් මනා සහයෝගයක් ලැබෙනු ඇත. ග්ලැඩියේටර්ස් පිල වෙනුවෙන් තවත් විදේශීය ක්‍රීඩකයෝත් ක්‍රීඩා කරති. \r\n“අවසන් වරට බ්ලිට්ස් තරගාවලියේදී ලබාගත් අත්දැකීම් සම්බන්ධයෙන් මා ඉතාමත් සතුටට පත්වෙනවා. දෙවැනි වතාවටත් තරගාවලියට එක්වීමට ඉතාමත් ආශාවෙන් බලා ඉන්නවා” යයි සංගක්කාර හොං කොං හි පුවත් පතකට කියා තිබිණ. \r\nහොංකොං වලදි ලැබෙන අත්දැකීම් වලට තමන් ඇළුම් කරන බවත් නැවත පැමිණ දක්ෂතා වලින් පිරිපුන් දේශීය ක්‍රීඩකයින් සමගින් උද්‍යෝගිමත් ආධාරකරුවන් ඉදිරියේ ක්‍රීඩාකරමින් ඉදිරියට යෑමට තමන් කැමති බවද සංගක්කාර පැවසීය.\r\nපසුගිය වසරේදී තරග 4 කට සහභාගීවූ ගැලැක්සි ග්ලැඩියේටර්ස් කණ්ඩායමට ජයගැනීමට හැකිවූයේ එක් තරගයක්වූ අතර මේ වසරේදී ඔවුන්ගේ දක්ෂතා වර්ධනය කරගැනීමට හැකිවනු ඇතැයි බලාපොරොත්තු වෙයි.\r\nගැලැක්සි ගැලැඩියේටර්ස් ලන්තාවූ කණ්ඩායමට අමතරව ගිය වසරේ ජයග්‍රාහකයින්වූ කොවුලූන් කැන්ටන්ස්, සිටි කයිටැක්, හුන්ග් හොන්ග් ජේඩී ජැගුවර් සහ හොංකොං අයිලන්ඞ් යුනයිටඞ් කණ්ඩායම් මෙම තරගාවලියට ක්‍රීඩා කරති. ",
        "date": "2018-01-10 10:41:48",
        "sid": "64",
        "title": "සංගා හොං කොං බ්ලිට්ස් තරගාවලියට",
        "wid": "1"
    },
    {
        "category": "ක්‍රිකට්",
        "content": "පසුගියදා අවසන්වූ ඕස්ට්‍රේලියාව සහ එංගලන්තය අතර පැවැති අළු බඳුන තරගාවලිය 4-0 ක් ලෙස ඕස්ට්‍රේලියාව ජයගැනීමත් සමගින් ටෙස්ට් ශ්‍රේණීගත කිරීම්හී පස්වැනි ස්ථානයේ සිටි ඕස්ට්‍රේලියාව ප්‍රසාද ලකුණු 7 ක් හිමිකර ගනිමින් තෙවැනි ස්ථානයට උසස්වීමක් ලැබිය. තරගාවලිය ආරම්භයට පෙර ප්‍රසාද ලකුණු 97 ක් හිමිකරගෙන සිටි ඕස්ට්‍රේලියාව තරගාවලිය අවසානයේ ඔවුන්ගේ ප්‍රසාද ලකුණු මට්ටම 104 දක්වා ඉහළ ගියේය.\r\nතරගාවලිය ආරම්භයේදී ප්‍රසාද ලකුණු 105 ක් හිමිකර ගනිමින් ටෙස්ට් ශ්‍රේණීගත කිරීම්හී තෙවැනි ස්ථානයේ පසුවු එංගලන්තයට තරගාවලිය 4-0 ක් ලෙස පරාජය විමත් සමගින් ප්‍රසාද ලකුණු 6 ක් අහිමිවූ අතර පස්වැනි ස්ථානය දක්වා පසුබැසීමටද සිදුවිය.\r\nප්‍රසාද ලකුණු 124 ක් හිමිකර ගනිමින් ටෙස්ට් ශ්‍රේණීගත කිරීම්හී පළමු ස්ථානයේ පසුවන ඉන්දියාව සහ ප්‍රසාද ලකුණු 111 ක් හිමිකර ගනිමින් දෙවැනි ස්ථානයේ පසුවන දකුණු අප්‍රිකාව අතර පළමු ටෙස්ට් තරගය ජයගැනීමට දකුණු අප්‍රිකාව සමත්වූවද තරගාවලිය අවසන් වනතෙක් මෙම කණ්ඩායම් දෙකෙහි ප්‍රසාද ලකුණු ගණනය කිරීමක් සිදුනොවන්නේය. එබැවින් පසුගියදා සිදු කෙරුණු ප්‍රසාද ලකුණු යාවත් කාලීන කිරීමේදී ඉන්දියා සහ දකුණු අප්‍රිකා කණ්ඩායම් දෙකෙහි ප්‍රසාද ලකුණු වල වෙනස්කමක් සිදු නොවීය.\r\nප්‍රසාද ලකුණු 94 ක් හිමිකරගෙන සිටින ශ්‍රී ලංකාව ටෙස්ට් ශ්‍රේණීගත කිරීම්හී හයවැනි ස්ථානයේ රැඳී සිටී. ",
        "date": "2018-01-10 11:18:22 ",
        "sid": "65",
        "title": "ඕස්ට්‍රේලියාව ඉහළට එංගලන්තය පහළට",
        "wid": "1"
    },
    {
        "category": "ක්‍රිකට්",
        "content": "ඉන්දියාව සහ දකුණු අප්‍රිකාව අතර තරගයත් ඕස්ට්‍රේලියාව සහ එංගලන්තය අතර තරගයත් අවසානයේ ශ්‍රේණිගත කිරීම් යාවත් කාලීන කිරීමෙන් අනතුරුව ටෙස්ට් පිතිකරුවන්ගේ 10 වැනි ස්ථානයේ සිටි දිනේෂ් චන්දිමාල් ස්ථාන දෙකක් ඉහළට පැමිණ සිටී. ඉන්දියාවට එරෙහිව පැවැති පැවැති ටෙස්ට් තරගාවලිය අවසානයේ ප්‍රසාද ලකුණු 743 ක් හිමිකරගත් දිනේෂ් චන්දිමාල් ටෙස්ට් තරග දිවියේ හිමිකරගත් ඉහළම ප්‍රසාද ලකුණු සංඛ්‍යාව එයයි.\r\nඅළු බඳුන තරගාවලිය අවසානයේ ප්‍රසාද ලකුණු 947 ක් හිමිකර ගෙන පිතිකරු ශ්‍රේණිගත කිරීම්හි පළමු ස්ථානයේ රැඳී සිටින ඕස්ට්‍රේලියා කණ්ඩායමේ නායක ස්ටීවන් ස්මිත් ටෙස්ට් තරග දිවියේ හිමිකරගත් ඉහළම ප්‍රසාද ලකුණු සංඛ්‍යාව ලෙස එය වාර්තා වෙයි.\r\nඉන්දියාව සහ දකුණු අප්‍රිකාව අතර පළමු ටෙස්ට් තරගයට පෙර පිතිකරු ශ්‍රේණිගත කිරීම් අතරේ දෙවැනි ස්ථානයේ සිටි විරාට් කෝලීට ලකුණු අතරට පැමිණිමට නොහැකිවීම හේතුවෙන් එක් ස්ථානයක් පහතට වැටී ඇත.  අවසන් ටෙස්ට් තරගයේදී අර්ධ ශතක දෙකක් ලබාගත් ජෝ රූට් ස්ථාන දෙකක් ඉදිරියට පැමිණෙමින් ටෙස්ට් ශ්‍රේණිගත කිරීම්හි දෙවැනි ස්ථානයට පත්විය.\r\nටෙස්ට් පන්දුයවන්නන් ශ්‍රේණිගත කිරීම්හි පළමු ස්ථානයේ සිටි එංගලන්තයේ ජේම්ස් ඇන්ඩර්සන් දෙවැනි ස්ථානයට ඇද දමමින් පළමු ස්ථානය හිමිකර ගැනීමට දකුණු අප්‍රිකාවේ වේගපන්දු යවන ක්‍රීඩක කගිසෝ රබාඩා සමත්ව සිටී. ප්‍රසාද ලකුණු 888 ක් හිමිකර ගෙන ඇති රබාඩා ටෙස්ට් තරග දිවියේ හිමිකරගත් ඉහළම ප්‍රසාද ලකුණු සංඛ්‍යාව මෙයයි. කගිසෝ රබාඩා සහ දෙවැනි ස්ථානයේ සිටින ජේම්ස් ඇන්ඩර්සන් අතර ඇත්තේ ලකුණක පරතරයක් පමණි.\r\nදකුණු අප්‍රිකාව සහ ඉන්දියාව අතර පැවැති පළමු ටෙස්ට් තරයේදී ජයග්‍රහණය කරා දකුණු අප්‍රිකාව රැගෙන යාමේ නියමුවා වූ වර්නන් ෆිලැන්ඩර් ටෙස්ට් පන්දුයවන්නන් ශ්‍රේණිගත කිරීම්හි ස්ථානය හයක් ඉදිරියට පැමිණෙමින් හයවැනි ස්ථානය හිමිකර ගැනීමත් සමගින් හයවැනි ස්ථානයේ සිටි රංගන හේරත් එක් ස්ථානයක් පහත වැටුණි.",
        "date": "2018-01-10 13:33:08 ",
        "sid": "66",
        "title": "චන්දිමාල් ස්ථාන දෙකක් ඉහළට",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ ‘ඒ’ ශ්‍රේණිය යටතේ පස්වැනි සතිය අවසාන වනවිට කෝල්ට්ස් පිල නියෝජනය කරන සංගීත් කුරේ තරග පහකට සහභාගීවී ලකුණු 479 ක් ලබාගනිමින් තරගාවලියේ දැනට වැඩිම ලකුණු ලබාගත් පිතිකරුවා බවට පත්වී ඇත. පසුගිය සති අන්තයේදී මූවර්ස් පිලට එරෙහිව පැවැති තරගයේ පළමු ඉනිමේදී ද්විත්ව ශතකයක් ලබාගත් සංගීත් කුරේ දෙවැනි ඉනිමේදී ලකුණු 98 කට දැවී ගියේය. \r\nබ්ලූම්ෆීල්ඞ් පිලට එරෙහිව ද්විත්ව ශතකයක් (නොදැවී 202) ලබාගත් කෞෂාල් සිල්වා මෙවර තරගාවලියේදී පිතිකරුවකු විසින් ඉනිමකදී රැස්කළ වැඩිම ලකුණු සංඛ්‍යාවේ වාර්තාවට හිමිකම් කියන්නේය.\r\nතරග හතරකට සහභාගීවී කඩුලු 35 ක් බිද හෙළමින් තරගාවලියේ වැඩිම කඩුලු ලාභීයා බවට පත්වන්නට වමතින් දඟපන්දු යවන හලාවත මේරියන්ස් කණ්ඩායමේ මාලින්ද පුෂ්පකුමාර සමත්විය. ඉනිම පහකදී කඩුලු 5 බැගින් දවාගත් පුෂ්පකුමාර කඩුලු 10 බැගින් එක් අවස්ථාවකදී දවාගෙන ඇත.\r\nමාලින්ද පුෂ්පකුමාරට තරජනයක් වෙමින් ඔහු පසුපසින්ම පැමිණෙන එන්.සී.සී. කණ්ඩායමේ ලසිත් ඇඹුල්දෙණිය තරග හතරකදී කඩුලු 32 ක් දවාගැනීමට සමත්වී ඇත. ඉනිම හතරකදී කඩුලු 5 බැගින් දවාගෙන ඇති ඇඹුල්දෙණිය තරග දෙකකදී කඩුලු 10 බැගින් දවාගෙන ඇත. \r\nතරගාවලියේ දැනට වාර්තාවී ඇති ඉනිමක හොදම පන්දු යැවීම එන්.සී.සී. පිලට එරෙහිව වාර්තා කිරීමට යුදහමුදා පිල නියෝජනය කරමින් පිට දඟපන්දු යවන දුශාන් විමුක්ති (108/9) සමත්වී තිබේ. වනිඳු හසරංග (සී.සී.සී.) සහ සඳකැන් පතිරණ (මූවර්ස්) කඩුලු අට බැගින් දවාගැනීමට සමත්ව සිටිති. \r\nතරගයක හොදම පන්දු යැවීම බදුරලිය කණ්ඩායමට එරෙහිව වාර්තා කිරීමට වරාය අධිකාරිය කණ්ඩායම නියෝජනය කරන චානක කොමසාරූ (73/12) සමත්වී ඇත. කෝල්ට්ස් කණ්ඩායම නියෝජනය කරන ප්‍රභාත් ජයසූරිය සහ මූවර්ස් කණ්ඩායමේ සඳකැන් පතිරණ කඩුලු 11 බැගින් දවාගනිමින් තරගයක හොඳම පන්දු යැවීම් අතර දෙවැනි සහ තෙවැනි ස්ථානයේ පසුවන්නේය.\r\nමේ වනවිට තරගාවලියේදී ද්විත්ව ශතක රැස්කිරීමට කෞෂාල් සිල්වා (එස්.එස්.සී) සහ සංගීත් කුරේ (කෝල්ට්ස්) සමත්වී ඇති අතර මනෝජ් සරත්චන්ද්‍ර (ද්‍රවිඩ සංගමය) ශතක තුනක්ද ප්‍රීමෝෂ් පෙරේරා (මූවර්ස්), දිමුත් කරුණාරත්න (එස්.එස්.සී.) සහ ඕෂධ ප්‍රනාන්දු (හලාවත මේරියන්ස්) ශතක දෙක බැගින් රැස්කරමින් තරගාවලිය පුරා පිත්තෙන් දස්කම් දක්වමින් සිටිති.\r\nපසුගිය සති අන්තයේ අවසන්වූ තරග වලදී ළහිරු තිරිමාන්න (රාගම), මනෝජ් සරත්චන්ද්‍ර (ද්‍රවිඩ සංගමය), ශිරාන් රත්නායක (බදුරලිය), සංගීත් කුරේ (කෝල්ට්ස්) සහ පසිඳු ලක්ෂන්ක (කෝල්ට්ස්) ශතක රැස්කිරීමට සමත්වූහ.\r\nශතකය පෙනි පෙනී දැවීගිය පිතිකරුවන් අතරට සී.සී.සී. කණ්ඩායමේ ලසිත් අබේරත්න (96), බී.ආර්.සී. කණ්ඩායමේ ශශින් දිල්රංග (97), මූවර්ස් කණ්ඩායමේ චාමර සිල්වා (98) සහ කෝල්ට්ස් කණ්ඩායමේ සංගීත් කුරේ (98) ඇතුළත් වූහ. කණ්ඩායමේ සියළුදෙනා දැවීයාම හේතුවෙන් යුදහමුදා කණ්ඩායමේ දිල්ශාන් ද සොයිසාට (නොදැවී 97) ශතකය රැස්කිරීමට තිබූ අවස්ථාව ගිලිහී ගියේය.",
        "date": "2018-01-10 14:19:27",
        "sid": "67",
        "title": "සංගීත් කුරේ පිතිකරුවන් අතර පෙරමුණ ගනී",
        "wid": "1"
    },
    {
        "category": "ක්‍රිකට්",
        "content": "ගාල්ල විද්‍යාලෝක විද්‍යාලය සහා  ජා ඇල ලොයෙලා විද්‍යාලය අතර පැවති වයස 19න් පහළ තෙවැනි කොටසේ ක්‍රිකට් තරගයෙන් පළමු ඉනිමේ ජයක් විද්‍යාලෝක විද්‍යාලය හිමිවිය.\r\nමේ තරගයේදී විද්‍යාලෝක විද්‍යාලයේ පැතුම් හසරංග පළමු ඉනිමේදී ශතකයක්ද (112) දෙවැනි ඉනිමේදී අර්ධ ශතකයක්ද (60) ලබාගත්  අතර පන්දු යවමින් ප්‍රතිවාදී කණ්ඩායමේ දෙවැනි ඉනිමේදී ලකුණු 40 කට කඩලු 4ක් දවා ගත්තේය.\r\nවිද්‍යාලෝක විද්‍යාලය පළමු ඉනිම කඩලු 9 ක් දැවී 311 \r\n(පැතුම් හසරංග 112, අවිශ්ක අනුරාධ 57 , හන්ෂක කමෝද 52 , සංකල්ප ප්‍රසාද් 48/4, තරුෂ දුලංජන 21/2)  \r\nලොයෙලා විද්‍යාලය - පළමු ඉනිම 166 \r\n(රදිශාන් උමයංග 55, සයුරු ජයකොඩි 50, නදීර ඉෂාන් 50/7, සජු ලක්ෂාන් 14 /2) \r\nවිද්‍යාලෝක විද්‍යාලය - දෙවැනි ඉනිම කඩලු 4ක් දැවී 165 \r\n(අවිශ්ක අනුරාධ 73, පැතුම් හසරංග 60 ,සයුරු ජයකොඩි 55 /2)\r\nලොයෙලා විද්‍යාලය - දෙවැනි ඉනිම කඩලු 8ක් දැවී 136 \r\n(සනාල් ශානුක නොදැවී 39, රදිශාන් උමයංග 34 , සංක ප්‍රසාද් 31 ,පැතුම් හසරංග 40 /4, සොනාල්  රන්සර 13/2)",
        "date": "2018-01-10 15:59:43",
        "sid": "68",
        "title": "විද්‍යාලෝකයට මුල් ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී ජාඇල ක්‍රිස්ට් කිංග් විද්‍යාලයට එරෙහිව කඩුලු 3 ක ජයක් හිමිකර ගැනීමට වත්තල ලයිසියම් ජාත්‍යන්තර පාසල සමත්විය. මෙම තරගය ජාඇල ක්‍රිස්ට් කිංග් විද්‍යාලීය ක්‍රීඩාංගණයේදී පැවැත්විණි.\r\nවත්තල ලයිසියම් ජාත්‍යන්තර පාසල වෙනුවෙන් පසිඳු කමේෂ් ද ජාඇල ක්‍රිස්ට් කිංග් විද්‍යාලය වෙනුවෙන් පසිඳු මලිත් සහ ළහිරු සිල්වා කඩුලු 5 බැගින් දවාගනිමින් පන්දුවෙන් දස්කම් දැක්වූහ.\r\nක්‍රිස්ට් කිංග් විද්‍යාලය - පළමු ඉනිම - ඕවර 23.4 කදී සියලුදෙනා දැවී ලකුණු 102\r\n(ළහිරු පිරීස් 36, ළහිරු සිල්වා 31, තීරක රණතුංග 04/4, ඉමන්ත ප්‍රනාන්දු 10/2, දිල්ශාන් ජයවර්ධන 27/2)\r\nලයිසියම් පාසල - පළමු ඉනිම - ඕවර 18.3 කදී සියලුදෙනා දැවී ලකුණු 63\r\n(පසිඳු මලිත් 18/5, ළහිරු සිල්වා 42/5)\r\nක්‍රිස්ට් කිංග් විද්‍යාලය - දෙවැනි ඉනිම - ඕවර 23.4 කදී සියලුදෙනා දැවී ලකුණු 97\r\n(ධනංජය ප්‍රනාන්දු 40, පසිඳු කමේෂ් 30/5, ඉමන්ත ප්‍රනාන්දු 37/3, ජීවිතන් මහේෂ්වරන් 08/2)\r\nලයිසියම් පාසල - දෙවැනි ඉනිම - ඕවර 30.1 කදී කඩුලු 7 ක් දැවී ලකුණු 137\r\n(හසිත ගුණසිරි නොදැවී 41, දිල්ශාන් ජයවර්ධන 37, තීරක රණතුංග 23, නිසල් මෙන්ඩිස් 32/3, මලින්ද පෙරේරා 40/3)",
        "date": "2018-01-10 16:12:12",
        "sid": "69",
        "title": "වත්තල ලයිසියම්ට කඩුලු 3 ක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ ‘බී’ ශ්‍රේණිය යටතේ පැවැත්වෙන තරගාවලියේ සිවුවැනි සතිය අවසාන වන විට ප්‍රසාද ලකුණු සටහනේ පෙරමුණ ගැනීමට ප්‍රසාද ලකුණු 39.36 ක් ලබාගත් ගුවන් හමුදා ක්‍රීඩා සමාජය සමත්විය.\r\nතරග හතරකට සහභාගිවී ඇති ගුවන් හමුදා ක්‍රීඩා සමාජය එක් තරගයක් ජයගැනීමට සමත්වී ඇති අතර එක් තරගයක් පරාජයට පත්වී තරග දෙකක් ජය පරාජයෙන් තොරව අවසන් කරගෙන ඇත.\r\nප්‍රසාද ලකුණු 38.69 ක් ලබාගත් ලංකන් ක්‍රීඩා සමාජයට ප්‍රසාද ලකුණු සටහනේ දෙවැනි ස්ථානය හිමිවී ඇති අතර ප්‍රසාද ලකුණු 37.25 ක් ලබාගත් නාවික හමුදා ක්‍රීඩා සමාජය ප්‍රසාද ලකුණු සටහනේ තෙවැනි ස්ථානය හිමිකර ගැනීමට සමත්වී ඇත. ",
        "date": "2018-01-10 16:14:20",
        "sid": "70",
        "title": "ගුවන් හමුදාව ‘බී’ ශ්‍රේණියේ පෙරමුණ ගනී",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී රාගම බැසිලිකා විද්‍යාලයට එරෙහිව කඩුලු 10 ක ජයක් හිමිකර ගැනීමට නුගේගොඩ ලයිසියම් ජාත්‍යන්තර පාසල සමත්විය. මෙම තරගය වත්තල ලයිසියම් ජාත්‍යන්තර පාසල් ක්‍රීඩාංගණයේදී පැවැත්විණි.\r\nනුගේගොඩ ලයිසියම් ජාත්‍යන්තර පාසල වෙනුවෙන් පසිඳු රාජපක්ෂ (120) ශතකයක් රැස්කරමින් පිත්තෙන් දස්කම් දැක්වූ අතර හංසජ බණ්ඩාර කඩුලු 5 ක් දවාගනිමින් පන්දුවෙන් දස්කම් දැක්වීය.\r\nබැසිලිකා විද්‍යාලය - පළමු ඉනිම - ඕවර 55.4 කදී සියලුදෙනා දැවී ලකුණු 122\r\n(දිලේෂ් චමෝද්‍ය 24, හංසජ බණ්ඩාර 34/5, නිපුන් හෙට්ටිආරච්චි 19/2, රවිඳු රාජරත්න 20/2)\r\nලයිසියම් පාසල - පළමු ඉනිම - ඕවර 43 කදී සියලුදෙනා දැවී ලකුණු 277\r\n(පසිඳු රාජපක්ෂ 120, සදුෂ්ක සෙනරත් 45, යසිරු චතුමාල් 29, දිල්හාර සිල්වා 26/3, පැතුම් විමුක්.ි 40/2, චාමුක ඉරෝෂ් 44/2, දිනෙත් නිසල් 62/2)\r\nබැසිලිකා විද්‍යාලය - දෙවැනි ඉනිම - ඕවර 67.3 කදී සියලුදෙනා දැවී ලකුණු 161\r\n(තරිඳු ගිම්හාන් 60, දිල්හාර සිල්වා 28, රවිඳු රාජරත්න 14/4, ලකිඳු රාජරත්න 25/3, චලිඳු ශශිමාල් 18/2)\r\nලයිසියම් පාසල - දෙවැනි ඉනිම - ඕවර 1.2 කදී කිසිවකු නොදැවී ලකුණු 10",
        "date": "2018-01-10 16:59:58",
        "sid": "71",
        "title": "නුගේගොඩ ලයිසියම්ට කඩුලු 10 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී පානදුර ශාන්ත ජෝන් විද්‍යාලයට එරෙහිව ඉනිමක සහ ලකුණු 64 ක ජයක් හිමිකර ගැනීමට කොළඹ මහනාම විද්‍යාලය සමත්විය. මෙම තරගය බණ්ඩාරගම මහජන ක්‍රීඩාංගණයේදී පැවැත්විණි.\r\nකොළඹ මහනාම විද්‍යාලයේ හේෂාන් හෙට්ටිආච්චි ලකුණු 75 කට කඩුලු 9 ක් සහ හෂාන් සංදීප ලකුණු 36 කට කඩුලු 8 ක් දවාගනිමින් තරගය පුරා පන්දුවෙන් දස්කම් දක්වමින් තම පාසල ජයග්‍රහණය කරා රැගෙන ගියහ.\r\nමහනාම විද්‍යාලය - පළමු ඉනිම - ඕවර 63.3 කදී සියලුදෙනා දැවී ලකුණු 223\r\n(බිශාන් මෙන්ඩිස් 57, පවන්ත වීරසිංහ 38, සසිත මනුප්‍රිය 99/4, තමිඳු වික්‍රමාරච්චි 52/3)\r\nශා.ජෝන් විද්‍යාලය - පළමු ඉනිම - ඕවර 30.1 කදී සියලුදෙනා දැවී ලකුණු 92\r\n(ප්‍රවීන් සඳමාල් 37, තමිඳු වික්‍රමාරච්චි 21, හේෂාන් හෙට්ටිආච්චි 33/5, හෂාන් සංදීප 24/3, ඉශාන් කටුපිටිය 16/2)\r\nශා.ජෝන් විද්‍යාලය - දෙවැනි ඉනිම - ඕවර 32.3 කදී සියලුදෙනා දැවී ලකුණු 67\r\n(රුක්ෂාන් දිසානායක 24, හෂාන් සංදීප 12/5, හේෂාන් හෙට්ටිආරච්චි 42/4)",
        "date": "2018-01-11 15:34:37",
        "sid": "72",
        "title": "මහනාම විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කැළණිය ශ්‍රී ධර්මාලෝක විද්‍යාලයට එරෙහිව කඩුලු 8 ක ජයක් හිමිකර ගැනීමට පානදුර ශ්‍රී සුමංගල විද්‍යාලය සමත්විය. මෙම තරගය පානදුර මහජන ක්‍රීඩාංගණයේදී පැවැත්විණි.\r\nඅනුක ප්‍රදීප්තික ලකුණු 81 කට කඩුලු 11 ක් දවාගනිමින් පානදුර ශ්‍රී සුමංගල විද්‍යාලයට ජයගෙන දීමට සමත්විය.\r\nශ්‍රී ධර්මාලෝක විද්‍යාලය - පළමු ඉනිම - ඕවර 55.5 කදී සියලුදෙනා දැවී ලකුණු 197\r\n(හිමාලක ඉඳුරුවගේ නොදැවී 80, හරිත කේශාන් 29, කවිඳු මල්ෂාන් නොදැවී 24, අනුක ප්‍රදීප්තික 54/6, පසිඳු මදුශංක 21/3)\r\nශ්‍රී සුමංගල විද්‍යාලය - පළමු ඉනිම - ඕවර 40.1 කදී සියලුදෙනා දැවී ලකුණු 147\r\n(ජනිඳු ඉඳුවර 65, ඉසුරු උමංග 20, යුගීත දිල්ශාන් 34/5, අසින්ත කුමාර 31/3, කවිඳු මල්ශාන් 25/2)\r\nශ්‍රී ධර්මාලෝක විද්‍යාලය - දෙවැනි ඉනිම - ඕවර 37.5 කදී සියලුදෙනා දැවී ලකුණු 94\r\n(හිමල්ක ඉඳුරංග 21, මාධව සවිඳු 20, අනුප ප්‍රදීප්තික 27/5, ශලන ඉශාර 44/4)\r\nශ්‍රී සුමංගල විද්‍යාලය - දෙවැනි ඉනිම - ඕවර 38.1 කදී කඩුලු 2 ක් දැවී ලකුණු 145\r\n(වීරංග හර්ෂණ නොදැවී 44, ඉසුර උමංග 40, නිපුන දේශාන් නොදැවී 34, තරණ රංදීර 24, යුගීත දිල්ශාන් 59/2)",
        "date": "2018-01-11 16:27:17",
        "sid": "73",
        "title": "අනුක පානදුර සුමංගලයට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී කොලොන්නාව හෙන්රි ඕල්කට් විද්‍යාලයට එරෙහිව ලකුණු 87 ක ජයක් හිමිකර ගැනීමට මහරගම ජනාධිපති විද්‍යාලය සමත්විය. මෙම තරගය කොලොන්නාව හෙන්රි ඕල්කට් විද්‍යාලීය ක්‍රීඩාංගණයේදී පැවැත්විණි.\r\nතිලෝක හිමසර කඩුලු 7 ක් සහ චතුරංග දේවින්ද කඩුලු 5 ක් දවාගනිමින් මහරගම ජනාධිපති විද්‍යාලය වෙනුවෙන් තරගය පුරා පන්දුවෙන් දස්කම් දැක්වූ අතර එරංද අල්ගම කඩුලු 10 ක් සහ අයන්ත ශවින්ද කඩුලු 7 ක් දවාගනිමින් කොලොන්නාව හෙන්රි ඕල්කට් විද්‍යාලය වෙනුවෙන් තරගය පුරා පන්දුවෙන් දස්කම් දැක්වීය.\r\nජනාධිපති විද්‍යාලය - පළමු ඉනිම - ඕවර 57.3 කදී සියලුදෙනා දැවී ලකුණු 156\r\n(සජන උදයංග 31, චන්දීප තවිත් 26, නිමේෂ් සංදීප නොදැවී 23, අයන්ත ශවින්ද 64/5, එරංද අල්ගම 45/3, අවිශ්ක වික්‍රමසිංහ 24/2)\r\nහෙන්රි ඕල්කට් විද්‍යාලය - පළමු ඉනිම - ඕවර 25.2 කදී සියලුදෙනා දැවී ලකුණු 75\r\n(දිනංජය ද සිල්වා 21, චතුරංග දේවින්ද 38/5, පසිඳු ලෝචන 28/3)\r\nජනාධිපති විද්‍යාලය - දෙවැනි ඉනිම - ඕවර 36.3 කදී සියලුදෙනා දැවී ලකුණු 123\r\n(ඉශාර තුල්ශාන් 23, තිරාන් සසිඳු 22, එරංද අල්ගම 43/7, අයන්ත ශවින්ද 53/2)\r\nහෙන්රි ඕල්කට් විද්‍යාලය - දෙවැනි ඉනිම - ඕවර 37.2 කදී සියලුදෙනා දැවී ලකුණු 117\r\n(එරංද අල්ගම 27, අවිශ්ක වික්‍රමසිංහ26, මලිඳු සඳකැලුම් 20, තිලෝක හිමසර 35/7)",
        "date": "2018-01-11 16:29:10",
        "sid": "74",
        "title": "මහරගම ජනාධිපති විදුහලට ලකුණු 87 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී කුරුණෑගල වයඹ රාජකීය විද්‍යාලයට එරෙහිව කඩුලු 8 ක ජයක් හිමිකර ගැනීමට කටුගස්තොට ශ්‍රී රාහුල විද්‍යාලය සමත්විය. මෙම තරගය ගලගෙදර සරත් අමුණුගම ක්‍රීඩාංගණයේදී පැවැත්විණි.\r\nදිල්ශාන් අරඹගෙදර ලකුණු 133 කට කඩුලු 9 ක් සහ මදුශංක පරණවිතාන ලකුණු 87 කට කඩුලු 7 ක් දවාගනිමින් කටුගස්තොට ශ්‍රී රාහුල විද්‍යාලය වෙනුවෙන් පන්දුවෙන් දස්කම් දැක්වූහ.\r\nවයඹ රාජකීය විද්‍යාලය - පළමු ඉනිම - ඕවර 29 කදී සියලුදෙනා දැවී ලකුණු 62\r\n(සහනු බණ්ඩාර 23, චානුක රත්නායක 23, මදුශංක පරණවිතාන 16/5, දිල්ශාන් අරඹගෙදර 23/5)\r\nශ්‍රී රාහුල විද්‍යාලය - පළමු ඉනිම - ඕවර 43 කදී සියලුදෙනා දැවී ලකුණු 170\r\n(මදුශංක පරණවිතාන 44, ක්‍රිශාන්ත කුමාර 33, චාමික සමරසේකර 29, පැතුම් අධිකාරිනායක 63/4, සහන් බණ්ඩාර 24/3)\r\nවයඹ රාජකීය විද්‍යාලය - පළමු ඉනිම - ඕවර 87 කදී සියලුදෙනා දැවී ලකුණු 257\r\n(චමුත් රත්නායක 76, සුපුන් කරුණාතිලක 41, දිල්ශාන් අරඹගෙදර 110/4, ළහිරු විජේරත්න 21/2, මදුශාන් පරණවිතාන 71/2)\r\nශ්‍රී රාහුල විද්‍යාලය - පළමු ඉනිම - ඕවර 43 කදී කඩුලු 2 ක් දැවී ලකුණු 153\r\n(සෞරු රණතුංග නොදැවී 59, චාමික සමරසේකර නොදැවී 40, ජනිත් නයිටයිට් 31)",
        "date": "2018-01-11 17:20:47",
        "sid": "75",
        "title": "ශ්‍රී රාහුල විද්‍යාලයට කඩුලු 8 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී ගාල්ල ශාන්ත ඇලවිෂියස් විද්‍යාලයට එරෙහිව පළමු ඉනිමේ ජයක් හිමිකර ගැනීමට මොරටුව ශාන්ත සෙබස්තියන් විද්‍යාලය සමත්විය. මෙම තරගය ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්විණි.\r\nවිනුජ රණසිංහ කඩුලු 11 ක් සහ ටෂික පෙරේරා කඩුලු 6 ක් දවාගනිමින් මොරටුව ශාන්ත සෙබස්තියන් විද්‍යාලය වෙනුවෙන් පන්දුවෙන් දස්කම් දැක්වූ අතර රවිඳු සංජන කඩුලු 7 ක් දවාගනිමින් ගාල්ල ශාන්ත ඇලවිෂියස් විද්‍යාලය වෙනුවෙන් පන්දුවෙන් දස්කම් දැක්වීය.\r\nශා. ඇලවිෂියස් විද්‍යාලය - පළමු ඉනිම - ඕවර 60 කදී සියලුදෙනා දැවී ලකුණු 136\r\n(රවිඳු සංජන 70, විනුජ රණසිංහ 41/8)\r\nශා. සෙබස්තියන් විද්‍යාලය - පළමු ඉනිම - ඕවර 61.1 කදී සියලුදෙනා දැවී ලකුණු 196\r\n(නිශිත අභිලාෂ් 71, සුකිත ප්‍රසන්න 49, රවිඳු සංජන 31/4, කවික දිල්ෂාන් 44/4, දිනුක ලක්මාල් 41/2)\r\nශා. ඇලවිෂියස් විද්‍යාලය - දෙවැනි ඉනිම - ඕවර 56.1 කදී සියලුදෙනා දැවී ලකුණු 145\r\n(නිලුක්ෂ දුල්මිණ 53, පසිඳු නානායක්කාර 39, ටෂික පෙරේරා 38/6, විනුජ රණසිංහ 46/3)\r\nශා. සෙබස්තියන් විද්‍යාලය - දෙවැනි ඉනිම - ඕවර 11 කදී කඩුලු 4 ක් දැවී ලකුණු 29\r\n(රවිඳු සංජන 16/3)",
        "date": "2018-01-11 17:23:59",
        "sid": "76",
        "title": "ශා. සෙබස්තියන් විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මහනුවර ධර්මරාජ විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ වෙස්ලි විද්‍යාලය සමත්විය. මෙම තරගය මහනුවර ධර්මරාජ විද්‍යාලීය ක්‍රීඩාංගණයේදී පැවැත්විණි.\r\nමුවින් සුබසිංහ (103) ශතකයක් සහ කඩුලු 6 ක් දවාගනිමින් කොළඹ වෙස්ලි විද්‍යාලය වෙනුවෙන් තුන් ඉරියම් දස්කම් පෑ අතර සචින්ත සේනානායක (නොදැවී 104) ශතකයක් රැස්කරමින් මරාජ විද්‍යාලය වෙනුවෙන් පිත්තෙන් දස්කම් දැක්වීය.\r\nවෙස්ලි විද්‍යාලය - පළමු ඉනිම - ඕවර 69.3 කදී කඩුලු 8 ක් දැවී ලකුණු 352\r\n(මුවින් සුබසිංහ 103, බුද්දිම විජේසුන්දර 75, රාහුල් ගුණසේකර 53, හසිත් ගීසර 51, ශෙනල් දංගල්ල 34, උපේන්ද්‍ර වර්ණකුළසූරිය 89/4, යසිත් අමරරත්න 3642)\r\nධර්මරාජ විද්‍යාලය - පළමු ඉනිම - ඕවර 76.2 කදී සියලුදෙනා දැවී ලකුණු 211\r\n(බවන්ත උදංගමුව 89, ඉසුර දයානන්ද 33, දුලාජ් බණ්ඩාර 29, කසුන් ගුණවර්ධන 25, සචින්ත සේනානායක 23, මූවින් සුබසිංහ 40/4, මොහොමඞ් උබයිදුල්ලා 57/4)\r\nධර්මරාජ විද්‍යාලය - දෙවැනි ඉනිම - ඕවර 40 කදී කඩුලු 4 ක් දැවී ලකුණු 186\r\n(සචින්ත සේනානායක නොදැවී 104, චේතිය ඒකනායක 42, මුවින් සුබසිංහ 69/2)",
        "date": "2018-01-11 17:25:38",
        "sid": "77",
        "title": "වෙස්ලි විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "නවසීලන්තයේදී පැවැත්වෙන වයස 19 න් පහළ ලෝක කුසලාන ක්‍රිකට් තරගාවලිය යටතේ ශ්‍රී ලංකාව සහ එංගලන්තය අතර අද (11 වැනිදා) ක්‍රයිස්ට්චර්ච්හිදී පැවැත්වීමට නියමිතව තිබූ පෙරහුරු තරගය වර්ෂාව හේතුවෙන් අත්හැර දැමීමට සිදුවිය. \r\nඉකුත් 9 වැනිදා ඕස්ට්‍රේලියාවට එරෙහිව පැවැති පෙරහුරු තරගයේදී ලකුණු 53 කින් ශ්‍රී ලංකා කණ්ඩායම පරාජයට පත් වූ අතර මූලික වටයේදී ශ්‍රී ලංකාව සහභාගිවන පළමු තරගය අයර්ලන්තයට එරෙහිව ලබන 14 වැනිදා පැවැත්වේ.",
        "date": "2018-01-11 17:38:54",
        "sid": "78",
        "title": "පෙරහුරු තරගය වැස්සට සේදෙයි",
        "wid": "1"
    },
    {
        "category": "ක්‍රිකට්",
        "content": "දෘශ්‍යාබාධිත ලෝක කුසලාන ක්‍රිකට් තරගාවලියේ ශ්‍රී ලංකාව හා ඉන්දියාව අතර ඩුබායිහිදී පැවැති තරගයෙන් කඩුලු 6 ක ජයක් අත්කර ගැනීමට ඉන්දීය කණ්ඩායම සමත් විය. ජයග්‍රහණය සඳහා ලකුණු 359 ක ඉලක්කයක් හඹාගිය ඉන්දීය ක්‍රීඩකයෝ ඕවර 31.1 ක් අවසානයේ කඩුලු 4 ක් පමණක් දැවී එම ඉලක්කය සපුරාගත්හ.\r\nඉන්දීය කණ්ඩායමේ ජයග්‍රහණයේ නියමුවා බවට පත්වූ දීපාක් මලික් පන්දු 107 කදී නොදැවී ලකුණු 178 ක් රැස්කළේය. පළමු කඩුල්ල වෙනුවෙන් වෙන්කටේශ්වර් රාඕ (28) සමග එක්ව ලකුණු 78 ක සබඳතාවයක් ගොඩනගමින් ඉන්දීය ඉනිමට සාර්ථක ආරම්භයක් ලබාදුන් දීපක්, ඉන් නොනැවතී ප්‍රකාශ් ජයරාම් (75) සමගද අගනා සම්බන්ධතාවයක් ගොඩනගමින් ඉන්දීය කණ්ඩායම ජයග්‍රහණය කරා ගෙන ගියේය.\r\nපළමුවෙන් පන්දුවට පහරදුන් ශ්‍රී ලංකා කණ්ඩායම වෙනුවෙන් නායකත්වයේ ඉනිමක් ක්‍රීඩා කළ චන්දන දේශප්‍රිය පන්දු 67 කදී නොදැවී ලකුණු 97 ක් ලබාගනිමින් ශ්‍රී ලංකා ඉනිම අවසන් වන තෙක් කඩුල්ලේ රැදී සිටියේය. කේ. සිල්වා (64) සහ සුරංග සම්පත් (68) එක්ව ලකුණු 104 ක සම්බන්ධතාවයක් ගොඩනගමින් ශ්‍රී ලංකා ඉනිමේ ලකුණු සංඛ්‍යාව ඉහළ දැමූහ.\r\nදීපක් මලික් තරගයේ වීරයා ලෙස සම්මාන දිනාගත් අතර චන්දන දේශප්‍රිය තරගයේ වටිනාම ක්‍රීඩකයා ලෙස සම්මාන දිනාගත්තේය. මෙම තරගාවලියේදී ශ්‍රී ලංකාව සහභාගි වන මීළඟ තරගය අනිද්දා (13 වැනිදා) නේපාලයට එරෙහිව පැවැත්වේ.\r\nශ්‍රී ලංකාව - ඕවර 40 කදී කඩුලු 8 කට 358\r\n(චන්දන දේශප්‍රිය 97, සුරංග සම්පත් 68, කේ. සිල්වා 64, සුනිල් රමේෂ් 43/3)\r\nඉන්දියාව - ඕවර 31.1 කදී කඩුලු 4 කට 359\r\n(දීපක් මලික් 178, ප්‍රකාශ් ජයරාම් 75, වෙන්කටේශ්වර් රාඕ 28, චන්දන කුමාර 40/1)",
        "date": "2018-01-11 19:28:37 ",
        "sid": "79",
        "title": "ඉන්දියාව හමුවේ ශ්‍රී ලංකාව පසුබසී",
        "wid": "1"
    },
    {
        "category": "ක්‍රිකට්",
        "content": "සචින් තෙන්ඩුල්කාර්ගේ පුතු අර්ජුන් තෙන්ඩුල්කාර් මේ දැනටමත් පුවත් මැවිමට සමත්වී සිටී. තවමත් 18 වියේ පසුවන අර්ජුන් ඕස්ටේ්‍රලියාවේ සිඞ්නි ක්‍රිකට් ක්‍රීඩාංගණය විසින් සංවිධානය කරන ක්‍රිකට් ක්‍රීඩාවේ ජීවගුණය - ගෝලිය අභියෝග කුසලාන සදහා පැවැත්වෙන තරගාවලිය සදහා සහභාගිවී වෙමින් සිටී.\r\nසිඞ්නි ක්‍රිකට් ක්‍රීඩාංගණයේදී පැවැති ඉන්දියා ක්‍රිකට් සමාජය සහ හොංකොං ක්‍රිකට් සමාජය අතර පැවැති තරගයේදී ආරම්භක පිතිකරුලෙස පිටියට පිවිසි අර්ජුන් පන්දු 27 කට ලකුණු 48 ක් ලබාගත් අතර සහ ඕවර 4 කදී කඩුලු 4 ක් දවාගනිමින් පිත්තෙන් මෙන්ම පන්දුවෙන්ද දස්කම් පෑමට සමත්විය.\r\nපිතිකරුවකු ලෙස ලොවම හඳුනාගත් සචින් තෙන්ඩුල්කාර් වාර්තා පිට වාර්තා තැබීම විනෝදයක් කරගත් නමුත් ඔහුගේ පුතු අර්ජුන් වේග පන්දු යවන්නකු ලෙස කරලියට පිවිස ඇත. අර්ජුන් වමත් වේගපන්දු යවන්නකු මෙන්ම වමත් පිතිකරුවකුද වෙයි.\r\n“මම ලොකු වෙන්න ලොකු වෙන්න වේගයෙන් පන්දු යැවීමෙන් සතුටට පත්වුණා. අපේ රටේ වැඩිපුර වේග පන්දු යවන්නන් නැති නිසා මමත් වේගපන්දු යවන්නෙක් වෙන්න හිතුවා” යැයි ටයිම්ස් ඔෆ් ඉන්දියා පුවත් පතට අර්ජුන් පැවසීය.\r\nඅර්ජුන් ක්‍රිකට් ලෝකයේ අවධානය දිනාගත් පළමු අවස්ථාව මෙය නොවේ. ඉන්දියාවේ දේශීය තරගාවලියේදීද ඔහු දස්කම් දැක්වීය. පසුගිය ජුලි මාසයේදී පැවැති පුහුණු සැසියකදි අර්ජුන් දැමූ යෝකර් පන්දුවක් වැදීමෙන් එංගලන්ත පිතිකරු ජොනී බෙයාස්ටෝට වෛද්‍ය ප්‍රතිකාර ලබාගැනීමටද සිදුවිය.\r\nඅඩි හයක් උසැති අර්ජුන් ඕස්ටේ්‍රලියාවේ වමතින් වේගපන්දු යවන මිචෙල් ස්ටාර්ක් සහ එංගලන්ත තුන් ඉරියව් ක්‍රීඩක බෙන් ස්ටෝක්ස් අනුගමනය කරයි.\r\n‘ලිට්ල් මාස්ටර්ගේ’ පුතා වීමෙන් අර්ජුන්ගේ ජීවිතයට අති විශාල බරක් පැටවී තිබුණද ඉන් ඔහු උඩඟුවී නැත.\r\n“මම ඒ පීඩනය ගන්නේ නෑ. මම පන්දු යවනවිට පන්දුව හයියෙන් බිම පතිත කරන අතර පන්දුවට පහරදෙන විට මගේ පහරවල් කරා යමින් පහරදිය යුත්තේ කාටද නැත්තේ කාටද යන්න තෝරා ගන්නවා” යයි අර්ජුන් පැවසීය.\r\nක්‍රිකට් ක්‍රීඩාවේ ජීවගුණය - ගෝලිය අභියෝග කුසලාන තරගාවලිය පැවැත්වීමේ අදහස වනුයේ ක්‍රීඩාවේ ජීවගුණය පවත්වා ගැනීම වර්ධන කිරීමට සහ මිත්‍රත්වය වර්ධන කරගැනිම සැමරීමටයි.\r\nජනවාරි 7 වැනිදා සිට 14 වැනිදා දක්වා මෙම තරගාවලිය පැවැත්වෙන අතර තරගවලියට කණ්ඩායම් අටක් සහභාගී වෙයි. එස්.සී.ජී ඞෂ, මාර්ලිබෝන් ක්‍රිකට් සමාජය, ඉන්දියා ක්‍රීඩකයන්ගේ සමාජය, සිංගප්පූරූ ක්‍රිකට් සමාජය, හොංකොං ක්‍රිකට් සමාජය, දකුණු ඕස්ටේ්‍රලියා ක්‍රිකට් සංගමය, සිංගලීස් ක්‍රිකට් සමාජය සහ ඉසින්ගරී කණ්ඩායම් මෙම තරගාවලියට සහභාගීවන කණ්ඩායම් වෙති.",
        "date": "2018-01-11 19:48:14",
        "sid": "80",
        "title": "පොඩි තෙන්ඩුල්කාර් වැඩට බසී",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී කිරිඳිවෙළ මධ්‍ය මහා විද්‍යාලයට එරෙහිව ඉනිමක සහ ලකුණු 58 ක ජයක් හිමිකර ගැනීමට රද්දොළුව ශ්‍රී පඤ්ඤානන්ද මහා විද්‍යාලය සමත්විය. මෙම තරගය උපාලි ගුණරත්න ක්‍රීඩාංගණයේදී පැවැත්විණි.\r\nහංස හිරන්ය ලකුණු 109 කට කඩුලු 11 ක් දවාගනිමින් රද්දොළුව ශ්‍රී පඤ්ඤානන්ද මහා විද්‍යාලය ජයග්‍රහණය කරා රැගෙන යාමට සමත්විය.\r\nශ්‍රී පඤ්ඤානන්ද විද්‍යාලය - පළමු ඉනිම - ඕවර 65.4 කදී සියලුදෙනා දැවී ලකුණු 355\r\n(සසංක අභිමාන් 81, ලක්ෂාන් රුවන්ත 57, කසුන් ඉරංග 43, කවිඳු දුලාජ් 35, සුපුන් ධනංජය 28, ශෙහාන් ලක්ෂාන් 73/4, බුද්ධික ලක්ෂාන් 102/4, දුවිඳු නිශාන් 46/2)\r\nකිරිඳිවෙළ ම.ම. විද්‍යාලය - පළමු ඉනිම - ඕවර 37.5 කදී සියලුදෙනා දැවී ලකුණු 120\r\n(අශාන් මදුශංක 28, විභූති ප්‍රියාන් 25, කුශාන් කාවින්ද 20, හංස හිරන්ය 57/6, ධනුෂ්ක ලක්රුවන් 28/4)\r\nකිරිඳිවෙළ ම.ම. විද්‍යාලය - දෙවැනි ඉනිම - ඕවර 49.1 කදී සියලුදෙනා දැවී ලකුණු 178\r\n(විදූශ දිල්ශාන් 64, හර්ෂ රංගන 25, විභූති ප්‍රියාන් 20, හංස හිරන්ය 52/5, සචින්ත සඳරුවන් 22/3",
        "date": "2018-01-12 16:34:23",
        "sid": "81",
        "title": "ශ්‍රී පඤ්ඤානන්ද විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී මීගමුව ශාන්ත පීතර  විද්‍යාලයට එරෙහිව කඩුලු 8 ක ජයක් හිමිකර ගැනීමට කළුතර සිරි කුරුස විද්‍යාලය සමත්විය. මෙම තරගය මග්ගොන සරේ විලේජ් ක්‍රීඩාංගණයේදී පැවැත්විණි.\r\nමාලින්ද ජයෝද් (102) ශතකයක් සහ දිල්හාර නානායක්කාර කඩුලු 10 ක් දවාගනිමින් කළුතර සිරි කුරුස විද්‍යාලය වෙනුවෙන් දස්කම් දැක්වූහ. මීගමුව ශාන්ත පීතර  විද්‍යාලයේ උමේෂ් ලක්ෂාන් (103) ශතකයක් ලබාගැනීමට සමත්විය.\r\nශා. පීතර  විද්‍යාලය - පළමු ඉනිම - ඕවර 35.2 කදී සියලුදෙනා දැවී ලකුණු 116\r\n(ලසිත් නිසලංක 30, සසංක පෙරේරා 15/3, දිල්හාර නානායක්කාර 26/3)\r\nසිරි කුරුස විද්‍යාලය - පළමු ඉනිම - ඕවර 43.5 කදී කඩුලු 8 ක් දැවී ලකුණු 300\r\n(මාලින්ද ජයෝද් 102, කළණ හරේන්ද්‍ර 64, දිනෙත් තත්සර 79/4, උවින් සලින 105/4)\r\nශා. පීතර  විද්‍යාලය - දෙවැනි ඉනිම - ඕවර 66.2 කදී සියලුදෙනා දැවී ලකුණු 236\r\n(බ්‍රයන් ජුලියස් 79, උමේෂ් ලක්ෂාන් 103, දිල්හාර නානායක්කාර 71/7)\r\nසිරි කුරුස විද්‍යාලය - දෙවැනි ඉනිම - ඕවර 8.5 කදී කඩුලු 2 ක් දැවී ලකුණු 54\r\n(සනිදු මදුශංක 36/2)",
        "date": "2018-01-12 16:37:05",
        "sid": "82",
        "title": "කළුතර සිරි කුරුස විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ තර්ස්ටන් විද්‍යාලයට එරෙහිව පළමු ඉනිමේ ජයක් ලබාගැනීමට මීගමුව මාරිස්ටෙලා විද්‍යාලය සමත්විය. මෙම තරගය කොළඹ තර්ස්ටන් විද්‍යාලීය ක්‍රීඩාංගණයේදී පැවැත්විණි.\r\nමීගමුව මාරිස්ටෙලා විද්‍යාලයේ අශාන් ප්‍රනාන්දු (නොදැවී 102) සහ කෙවින් පෙරේරා (102) ශතක රැස්කරමින් තම පාසල ඉහළ ලකුණූ සංඛ්‍යාවක් කරා රැගෙන යාමට සමත්වූහ.\r\nමාරිස්ටෙලා විද්‍යාලය - පළමු ඉනිම - ඕවර 72 කදී කඩුලු 8 ක් දැවී ලකුණු 363\r\n(අශාන් ප්‍රනාන්දු නොදැවී 102, කෙවින් පෙරේරා 102, කවිඳු ප්‍රනාන්දු 74, චතුර අනුරාධ 26, අයේෂ් හර්ෂණ 64/3, යෙශාන් වික්‍රමාරච්චි 67/3, නිපුන් ලක්ෂාන් 76/2)\r\nතර්ස්ටන් විද්‍යාලය - පළමු ඉනිම - ඕවර 61.5 කදී සියලුදෙනා දැවී ලකුණු 206\r\n(නිපුන් ලක්ෂාන් 45, යෙශාන් වික්‍රමාරච්චි 25, පංසිළු දේශාන් 24, පසිඳු උශේට්ටි 48/4, නවින් ප්‍රනාන්දු 66/4)\r\nතර්ස්ටන් විද්‍යාලය - දෙවැනි ඉනිම - ඕවර 47.4 කදී කඩුලු 6 ක් දැවී ලකුණු 205\r\n(සවන් ප්‍රභාත් 61, පංසිළු දේශාන් 49, යෙශාන් වික්‍රමාරච්චි 41, ලසිත් කෲස්පුල්ලේ 66/2, පසිඳු උශේට්ටි 52/2)",
        "date": "2018-01-12 16:39:39",
        "sid": "83",
        "title": "මාරිස්ටෙලා විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "මෙවර පැවැත්වෙන අන්තර් පාසල් වයස 19න් පහළ තෙවැනි කොටසේ ක්‍රිකට් තරගාවලියේ කඩලු 50 පසුකල පළමු  ක්‍රීඩකයා වීමේ භාග්‍යය උදාකර ගැනීමට ගාල්ල විද්‍යාලෝක විද්‍යාලයේ නදීර ඉෂාන්  සමත් වූවේය.\r\n නදීර ක්‍රිකට් තරග හතක් වැනි අඩු තරග සංඛ්‍යාවකින් මෙලෙස කඩලු 50 පසුකර යාම විශේෂයෙන්ම කැපි පෙනේ.  ඔහු තරග හතකදී කඩලු  51 ක් ලබාගෙන  ඈත. මෙම කඩුලු 51 සදහා නදීර ලබාදී ඇති  ලකුණු ගණන 291 කි.\r\n ඔහු එක් තරගයකදී එක් ඉනිමකදී කඩලු 5 බැගින්  ඉනිම දෙකේදීම කඩලු 10ක් ලබාගත් තරග ගණන දෙකකි. ඒ අම්බලන්ගොඩ මාදම්පාගම හා දෙහිවල ශාස්ත්‍රානන්ද  විදුහල්වලට එරෙහිවය. මේ තරග හතෙන් හොදම පන්දු යැවීම එක් තරගයකදී ඉනිම දෙකේදීම ලකුණු 58 ට කඩලු  15ක් ලබාගැනීමය. ඒ දෙහිවල ශාස්ත්‍රානන්ද  විදුහලට එරෙහිවය. එම තරගයේදී නදීර පළමු ඉනිමේදී ලකුණු 5 ට කඩලු  8ක්ද දෙවැනි ඉනිමේදී ලකුණු 50 ට  කඩලු 7ක්ද දවා ගත්තේය.\r\n නදීර කඩලු ලබාගත් අකාරය \r\n■ මහරගම ජනාධිපති විද්‍යාලය-පළමු ඉනිම 2/2,දෙවැනි ඉනිම  3/4\r\n■ ගනේමුල්ල ගලහිටියාව මාධ්‍ය  විද්‍යාලය - පළමු ඉනිම  19/2, දෙවැනි ඉනිම 22 /4\r\n■ මතුගම ශාන්ත මේරි විද්‍යාලය - පළමු ඉනිම 5 /2,   දෙවැනි ඉනිම 26 /1\r\n■ අම්බලන්ගොඩ මාදම්පාගම විද්‍යාලය - පළමු ඉනිම 44/5, දෙවැනි ඉනිම 21 /5\r\n■ කොච්චිකඬේ  ලොයෙලා විද්‍යාලය - පළමු ඉනිම 50 /7,  දෙවැනි ඉනිම38/1\r\n■ දෙහිවල ශාස්ත්‍රානන්ද විද්‍යාලය -  පළමු ඉනිම 5/8,  දෙවැනි ඉනිම 50 / 7\r\n■ පැල්මඩුල්ල ගන්කන්ද විද්‍යාලය - පළමු ඉනිම 6/3 , දෙවැනි ඉනිම පන්දු නොයවන ලදී.",
        "date": "2018-01-12 16:51:23",
        "sid": "84",
        "title": "නදීර ඉෂාන් කඩුලු 50 යි",
        "wid": "1"
    },
    {
        "category": "ක්‍රිකට්",
        "content": "බෙන්තර ගාමිණි විද්‍යාලය හා මතුගම සි.ඩබ්ලිව්.ඩබ්ලිව්. කන්නන්ගර විද්‍යාලය අතර පැවති වයස 19න් පහළ තෙවැනි කොටසේ ක්‍රිකට් තරගයෙන් පළමු ඉනිමේ ජයක් ගාමිණි විද්‍යාලයට හිමිවිය.                        \r\nසි.ඩබ්ලිව්.ඩබ්ලිව්. කන්නන්ගර විද්‍යාලය  - පළමු ඉනිම 134 \r\n(ප්‍රභාත් ධනපාල 29, සංදර මදුමාල් 30, ලකිදු රෂාන් 25 , පසිදු රන්දික 26/4, තාරුක දිව්‍යාංග 18 /3, කණිෂ්ක භවන්ත 19/2) \r\nබෙන්තර ගාමිණි විද්‍යාලය - පළමු ඉනිම 139 \r\n(ගයාන් මදුශංක 48, කවිෂ්කා භවන්ත නොදැවී 22 , නිශාන්  චතුමික 45 /2, ලසිදු ෂෙහාන් 33 /3) \r\nසි.ඩබ්ලිව්.ඩබ්ලිව්. කන්නන්ගර විද්‍යාලය  - දෙවැනි ඉනිම කඩලු 7ක් දැවී 237 \r\n(ලසිදු ෂෙහාන් නොදැවී 50, කවිදු දෙවමින 25,  එරංග මදුශංක 50/5)\r\nබෙන්තර ගාමිණි විද්‍යාලය -  දෙවැනි ඉනිම කඩල්ලක් දැවී 34\r\n(ගයාන් ජානුක නොදැවී 14)",
        "date": "2018-01-12 17:01:10",
        "sid": "85",
        "title": "ගාමිණී විදුහලට මුල ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී ගාල්ල රිච්මන්ඞ් විද්‍යාලයට එරෙහිව කඩුලු 7 ක ජයක් හිමිකර ගැනීමට කොළඹ ශාන්ත පීතර විද්‍යාලය සමත්විය. මෙම තරගය කොළඹ ශාන්ත පීතර විද්‍යාලීය ක්‍රීඩාංගණයේදී පැවැත්විණි.\r\nරිච්මන්ඞ් විද්‍යාලය - පළමු ඉනිම - ඕවර 76 කදී සියලුදෙනා දැවී ලකුණු 203\r\n(තවීශ අභිෂේක් 63, සඳුන් මෙන්ඩිස් 53, ආදිත්‍ය සිරිවර්ධන 20, ශිවන් පෙරේරා 27/3, මොහොමඞ් අමීන් 72/2)\r\nශා. පීතර විද්‍යාලය - පළමු ඉනිම - ඕවර 91.5 කදී සියලුදෙනා දැවී ලකුණු 239\r\n(ශැනන් ප්‍රනාන්දු 38, සුලක්ෂණ ප්‍රනාන්දු 37, රංමිත් ජයසේන 37, රුවින් සෙනෙවිරත්න 30, සචින් සිල්වා 24, මොහොමඞ් අමීන් 24, දිලුම් සුදීර 74/4, සඳුන් මෙන්ඩිස් 80/4, තවීශ අභිෂේක් 32/2)\r\nරිච්මන්ඞ් විද්‍යාලය - දෙවැනි ඉනිම - ඕවර 27.4 කදී සියලුදෙනා දැවී ලකුණු 87\r\n(සඳුන් මෙන්ඩිස් 22, සචින් සිල්වා 19/7, මොහොමඞ් අමීන් 50/3)\r\nශා. පීතර විද්‍යාලය - දෙවැනි ඉනිම - ඕවර 6.4 කදී කඩුලු 3 ක් දැවී ලකුණු 55\r\n(ශාලිත ප්‍රනාන්දු නොදැවී 21)",
        "date": "2018-01-12 18:04:57",
        "sid": "86",
        "title": "ශා. පීතර විද්‍යාලයට කඩුලු 7 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී දෙහිවල මධ්‍ය මහා විද්‍යාලයට එරෙහිව පළමු ඉනිමේ ජයක් ලබාගැනීමට මාතර රාහුල විද්‍යාලය සමත්විය. මෙම තරගය මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේදී පැවැත්විණි.\r\nමාතර රාහුල විද්‍යාලයේ සසිත් මදුරංග (106) ශතකයක් රැස්කරමින් පිත්තෙන් දස්කම් දැක්වීය.\r\nරාහුල විද්‍යාලය - පළමු ඉනිම - ඕවර 81.2 කදී කඩුලු 9 ක් දැවී ලකුණු 245\r\n(සසිත් මනුරංග 67, හේෂාන් දිල්හාර 47, ලකිඳු චමෝද්‍ය 33, කේෂක සසංක 75/3, හංසක සිල්වා 46/2)\r\nදෙහිවල ම.ම.විද්‍යාලය - පළමු ඉනිම - ඕවර 69.2 කදී සියලුදෙනා දැවී ලකුණු 150\r\n(ඉසුරු උෂාන්ත 32, සජිත සුරංජන 32/2, සසිත් මනුරංග 58/3)\r\nරාහුල විද්‍යාලය - දෙවැනි ඉනිම - ඕවර 16 කදී කඩුලු 2 ක් දැවී ලකුණු 141\r\n(සසිත් මදුරංග 106, භාග්‍ය හිමත් 24, කාවින්ද ඩයස් 38/2)\r\nදෙහිවල ම.ම.විද්‍යාලය - දෙවැනි ඉනිම - ඕවර 39 කදී කඩුලු 8 ක් දැවී ලකුණු 80\r\n(සජිත සුරංජන 19/4, සසිත මනුරංග 37/3)",
        "date": "2018-01-12 18:08:43",
        "sid": "87",
        "title": "මාතර රාහුලට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කෑගලු විද්‍යාලයට එරෙහිව ඉනිමක සහ ලකුණු 35 ක ජයක් හිමිකර ගැනීමට කොළඹ රාජකීය විද්‍යාලය සමත්විය. මෙම තරගය කොළඹ රාජකීය විද්‍යාලීය ක්‍රීඩාංගණයේදී පැවැත්විණි.\r\nමනුල පෙරේරා ලකුණු 83 කට කඩුලු 8 ක් දවාගනිමින් කොළඹ රාජකීය විද්‍යාලය වෙනුවෙන් පන්දුවෙන් දස්කම් දැක්වීය.\r\nරාජකීය විද්‍යාලය - පළමු ඉනිම - ඕවර 67.3 කදී කඩුලු 8 ක් දැවී ලකුණු 261\r\n(පසිඳු සූරියබණ්ඩාර 82, තෙවිඳු සේනාරත්න 76, සරලා ගුණතිලක 34, මදුශාන් ගුණසිංහ 70/3, උමේෂ් විජේතුංග 71/3)\r\nකෑගලු විද්‍යාලය - පළමු ඉනිම - ඕවර 34.3 කදී සියලුදෙනා දැවී ලකුණු 47\r\n(මනුල පෙරේරා 08/3, කමිල් මිශාර 01/2, සරල ගුණතිලක 12/2, දෙමල් විජේසේකර 17/2)\r\nකෑගලු විද්‍යාලය - දෙවැනි ඉනිම - ඕවර 42.5 කදී සියලුදෙනා දැවී ලකුණු 179\r\n(තරිඳු සඳරුවන් නොදැවී 62, මදුශාන් ගුණසිංහ 28, මනුල පෙරේරා 85/5, ගයාන් දිසානායක 26/2)",
        "date": "2018-01-12 18:09:50",
        "sid": "88",
        "title": "කොළඹ රාජකීයයන්ට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ ‘ඒ’ ශ්‍රේණියේ තරග හයක් අද (12) ආරම්භවිය. බ්ලූම්ෆීල්ඞ් සහ සී.සී.සී. කණ්ඩායම් අතර බ්ලූම්ෆීල්ඞ් ක්‍රීඩාංගණයේදී පැවැති තරගයේදී වේගවත් ශතකයක් වාර්තා කිරීමට සී.සී.සී. කණ්ඩායමේ තුන් ඉරියව් පිතිකරු සචිත් පතිරණ සමත්විය.\r\nපන්දුවට පහරදීම සදහා හත්වැනි පිතිකරු ලෙස පිටියට පිවිසි සචිත් පතිරණ පන්දු 118 කදී හයේ පහර 8 ක් සහ හතරේ පහර 18 ක් සමගින් ලකුණු 168 ක් රැස්කිරීමට සමත්විය.\r\nසචිත් පතිරණ සහ මාධව වර්ණපුර එක්ව හයවැනි කඩුල්ල සදහා පැවැත්වූ ලකුණු 231 ක සම්බන්ධතාවය හේතුවෙන් වර්ෂාවට පළමු දිනය අවසන් කරන විට සී.සී.සී. පිල කඩුලු 6 ක් දැවී ලකුණු 380 ක් රැස්කර සිටියේය.\r\nසචිත් පතිරණට අමතරව අද පැවැති අනෙක් තරග වලදී ළහිරු මිලන්ත (රාගම) ශතකයක් රැස්කිරීමට සමත්වූ අතර මදුක ලියනපතිරනගේ (වරාය අධිකාරිය), රොෂාන් ජයතිස්ස (සැරසන්ස්), නන්ද්‍රාස් ප්‍රසාද් (බදුරලිය) කඩුලු 5 බැගින් දවාගැනීමට සමත්වූහ.\r\nබ්ලූම්ෆීල්ඞ් සහ සී.සී.සී. කණ්ඩායම් අතර බ්ලූම්ෆීල්ඞ් ක්‍රීඩාංගණයේදී\r\nසී.සී.සී. 380/6\r\nසී.සී.සී. - පළමු ඉනිම - ඕවර 75 කදී කඩුලු 6 ක් දැවී ලකුණු 380\r\n(සචිත් පතිරණ 168, මාධව වර්ණපුර නොදැවී 83, ලසිත් අබේරත්න 25, කවින් බණ්ඩාර 24, රොන් චන්ද්‍රගුප්ත 20, රමේෂ් මෙන්ඩිස් 84/2, මලිත් ද සිල්වා 87/2)\r\nඑන්.සී.සී. සහ වරාය අධිකාරිය කණ්ඩායම් අතර කටුනායක නිදහස් වෙළඳ කළාපීය ක්‍රීඩාංගණයේදී\r\nඑන්.සී.සී. 220, වරාය අධිකාරිය 85/7\r\nඑන්.සී.සී. - පළමු ඉනිම - ඕවර 55.1 කදී සියලුදෙනා දැවී ලකුණු 220\r\n(මහේල උඩවත්ත 54, ළහිරු කුමාර 47, ඇන්ජලෝ පෙරේරා 42, මාලින්ග අමරසිංහ 29, ලසිත් ඇඹුල්දෙණිය නොදැවී 24, මදුක ලියනපතිරනගේ 52/5, චානක කොමසාරූ 78/3)\r\nවරාය අධිකාරිය - පළමු ඉනිම - ඕවර 31 කදී කඩුලු 7 ක් දැවී ලකුණු 85\r\nද්‍රවිඩ සංගමය සහ හලාවත මේරියන්ස් කණ්ඩායම් අතර පී.සරවණමුත්තු ක්‍රීඩාංගණයේදී\r\nද්‍රවිඩ සංගමය 296/9\r\nද්‍රවිඩ සංගමය - පළමු ඉනිම - ඕවර 79 කදී කඩුලු 9 ක් දැවී ලකුණු 296\r\n(ධනංජය ද සිල්වා 72, යොහාන් මෙන්ඩිස් 61, රංගන හේරත් 45, ජීවන් මෙන්ඩිස් 42, රමිත් රඹුක්වැල්ල 22, අසිත ප්‍රනාන්දු 45/3, සචිත්‍ර සේරසිංහ 68/3, ශෙහාන් ජයසූරිය 76/2)\r\nකෝල්ට්ස් සහ සැරසන්ස් කණ්ඩායම් අතර කෝල්ට්ස් ක්‍රීඩාංගණයේදී\r\nකෝල්ට්ස් 246, සැරසන්ස් 01/0\r\nකෝල්ට්ස් - පළමු ඉනිම - ඕවර 79.3 කදී සියලුදෙනා දැවී ලකුණු 246\r\n(ප්‍රියමාල් පෙරේරා 92, අවිශ්ක ප්‍රනාන්දු 72, සදීර සමරවික්‍රම 31, රොෂාන් ජයතිස්ස 51/5, චතුර රංදුණු 78/3, සචිත්‍ර පෙරේරා 48/2)\r\nසැරසන්ස් - පළමු ඉනිම - ඕවර 2 කදී කිසිවකු නොදැවී ලකුණු 1\r\nමූවර්ස් සහ රාගම කණ්ඩායම් අතර මුවර්ස් ක්‍රීඩාංගණයේදී\r\nරාගම 358/7\r\nරාගම - පළමු ඉනිම - ඕවර 73.3 කදී කඩුලු 7 ක් දැවී ලකුණු 358\r\n(ළහිරු මිලන්ත 112, රොෂේන් සිල්වා 37, ජනිත් ලියනගේ නොදැවී 90, ඉශාන් ජයරත්න 63, තරිඳු රත්නායක 83/2)\r\nයුදහමුදාව සහ බදුරලිය කණ්ඩායම් අතර මග්ගොන සරේ ක්‍රීඩාංගණයේදී\r\nයුදහමුදාව 152, බදුරලිය 35/0\r\nයුදහමුදාව - පළමු ඉනිම - ඕවර 51 කදී සියලුදෙනා දැවී ලකුණු 152\r\n(අශාන් රංදික 30, ජනිත් සිල්වා නොදැවී 27, දිල්ශාන් ද සොයිසා 24, නන්ද්‍රාස් ප්‍රසාද් 41/5, දිලේෂ් ගුණරත්න 36/4)\r\nබදුරලිය - පළමු ඉනිම - ඕවර 13 කදී කිසිවකු නොදැවී ලකුණු 35",
        "date": "2018-01-12 19:19:57",
        "sid": "89",
        "title": "සචිත් පතිරණගෙන් වේගවත් ශතකයක්",
        "wid": "1"
    },
    {
        "category": "ක්‍රිකට්",
        "content": "පිට දඟ පන්දු යවන්නකු ලෙසින් අති විශිෂ්ට සාර්ථකත්වයක් අත්කරගත් රවිචන්ද්‍රන් අශ්වින් පා දඟ පන්දුව කෙරේ සිය අවධානය යොමු කළේ පන්දු යැවීමේදී පිතිකරුවා වික්ෂිප්ත කිරීමේ අටියෙනි. එහෙත් මේ දිනවල දකුණු අප්‍රිකාවේ සංචාරය කරමින් සිටින ඉන්දීය දඟ පන්දු යවන්නන්ට තණතීරු වලින් කිසිම ආකාරයේ සහයෝගයක් නොලැබෙන බැවින් අශ්වින් මඳ වේග පන්දු යැවම පිළිබඳව උනන්දු වී සිටී.\r\nඉන්දියාව සහ දකුණු අප්‍රිකාව අතර හෙට (13 වැනිදා) ආරම්භ වීමට නියමිත දෙවැනි ටෙස්ට් තරගයට පෙර සෙන්චූරියන් පිටියේදී අද පුහුණුවීම් කරමින් සිටි රවිචන්ද්‍රන් අශ්වින් පුහුණු දැළ තුළදී තරමක් වේගයෙන් පන්දු යවමින් සිටියේය. අශ්වින් උත්සාහ කරමින් සිටියේ පන්දුව වේගයෙන් යැවීමට වඩා පන්දුවේ මැස්ම උපයෝගී කරගනිමින් පන්දුව දෙපසට දෝලනය කිරීමටයි.\r\nඉන්දියාව සහ දකුණු අප්‍රිකාව අතර පැවැති පළමු ටෙස්ට් තරගයේදී දකුණු අප්‍රිකානුවන් ජයගත් හෙයින් තරග 3 කින් සමන්විත තරගාවලියේදී ඉන්දියාව මේ වන විටත් පසුපසින් සිටී.\r\nමෙවර ඉන්දීය පිලේ දකුණු අප්‍රිකානු සංචාරය මාස දෙකකට ආසන්න කාලයක් පුරා දිවෙන අතර තවමත් ගතවී ඇත්තේ සති දෙකක් පමණි. කේප් ටවුන්හිදී පැවැති එකම ටෙස්ට් තරගයේ ඉනිම දෙකේදීම අශ්වින් විසින් යවන ලද්දේ ඕවර 8.1 ක් හෙවත් පන්දු 49 ක් පමණි. මෙම ටෙස්ට් තරගයේදී කඩුලු 40 ක් බිඳ වැටුණ නමුත් දඟ පන්දු යවන්නන්ට ලැබුණේ එකම කඩුල්ලක් පමණි. ඒ කගීසෝ රබාඩාගේ කඩුල්ල අශ්වින් විසින් දවාගන්නා ලද බැවිනි.\r\nදකුණු අප්‍රිකාවේ තණතීරු මතදී දඟ පන්දු යවන්නන්ට සහයෝගයක් නොලැබෙන බව දන්නා බැවින් මඳ වේගී පන්දු යවමින් හෝ කඩුල්ලක් දෙකක් දවාගැනීමට උත්සාහ කිරීම කදිම අදහසකි. මක්නිසාද යත් අශ්වින් කණ්ඩායමේ සිටීම ඉන්දීය කණ්ඩායම සමබර කිරීමට හොඳ අවස්ථාවකි. මැද පෙළ පිතිකරුවකු ලෙසින්ද පන්දුවට පහර දිය හැකි අශ්වින් ඉතාමත් පළපුරුදු ක්‍රීඩකයෙකි.",
        "date": "2018-01-12 19:38:39 ",
        "sid": "90",
        "title": "අශ්වින් මඳවේග පන්දු යැවීමේ උත්සාහයක",
        "wid": "1"
    },
    {
        "category": "ක්‍රිකට්",
        "content": "මේ මස 15 වැනිදා බංග්ලාදේශයේදී ආරම්භ වන තුන්කොන් ක්‍රිකට් තරගාවලියට සහභාගි වන ශ්‍රී ලංකා කණ්ඩායම අද (12 වැනිදා) ශ්‍රී ලංකා ක්‍රිකට් ආයතනයේදී ආගමික වතාවත්වල නිරත වීමෙන් අනතුරුව දිවයිනෙන් පිටත්ව ගියේය.\r\nමෙම තරගාවලියේදී ශ්‍රී ලංකා කණ්ඩායම සත්කාරක බංග්ලාදේශට සහ සිම්බාබ්වේට එරෙහිව තරග වැදීමට නියමිතය. ක්‍රීඩකයන් 16 දෙනෙකුගෙන් සමන්විත ශ්‍රී ලංකා කණ්ඩායමේ නායකයා ලෙස ඇන්ජලෝ මැතිව්ස් කටයුතු කරයි.\r\nශ්‍රී ලංකා එක්දින සංචිතය  \r\nඇන්ජලෝ මැතිව්ස් (නායක), උපුල් තරංග, ධනුෂ්ක ගුණතිලක, කුසල් මෙන්ඩිස්, දිනේෂ් චන්දිමාල්, කුසල් පෙරේරා, තිසර පෙරේරා, අසේල ගුණරත්න, නිරෝෂන් දික්වැල්ල, සුරංග ලක්මාල්, නුවන් ප්‍රදීප්, දුෂ්මන්ත චමීර, ෂෙහාන් මධුෂංක, අකිල ධනංජය, ලක්ෂාන් සඳකැන් සහ වනිඳු හසරංග",
        "date": "2018-01-12 19:49:44",
        "sid": "91",
        "title": "ශ්‍රී ලංකා පිල පිටත්ව යයි",
        "wid": "1"
    },
    {
        "category": "ක්‍රිකට්",
        "content": "බංග්ලාදේශයට එරෙහිව පැවැත්වෙන තරග 2 කින් සමන්විත ටෙස්ට් ක්‍රිකට් තරගාවලිය වෙනුවෙන් නම් කරන ලද ක්‍රීඩකයන් 16 දෙනකුගෙන් සමන්විත ශ්‍රී ලංකා සංචිතයේ උප නායකත්වය සඳහා වේග පන්දු යවන ක්‍රීඩක සුරංග ලක්මාල් පත් කිරීමට තේරීම් කමිටුව පියවර ගෙන තිබේ.\r\nතිස්වැනි වියේ පසුවන ලක්මාල්, මේ වන විට ශ්‍රී ලංකා කණ්ඩායමේ සිටින ප්‍රවීණතම වේග පන්දු යවන්නා වන අතර මෙරට පළමු පෙළ ක්‍රිකට් තරගාවලියේදී ඔහු ද්‍රවිඩ සංගම් ක්‍රීඩා සමාජ කණ්ඩායමේ නායකත්වයද දරා තිබේ.\r\nමේ දක්වා ටෙස්ට් තරග 42 කදී ශ්‍රී ලංකා කණ්ඩායමට ක්‍රීඩා කර ඇති ලක්මාල්, එහිදී බිඳහෙළා ඇති කඩුලු සංඛ්‍යාව 96 කි. ශ්‍රී ලංකාව වෙනුවෙන් ටෙස්ට් කඩුලු 100 සීමාව පසුකළ 7 වැනි පන්දු යවන්නා මෙන්ම සිවුවැනි වේග පන්දු යවන්නා වීම සඳහා ඔහුට අවශ්‍යව ඇත්තේ තවත් කඩුලු 4 ක් පමණි.\r\nකෙසේ වුවත් අවසන් වරට ඉන්දියාවට එරෙහිව පැවැති ටෙස්ට් තරගාවලියේදී ශ්‍රී ලංකා කණ්ඩායමේ උප නායකයා ලෙස කටයුතු කළ ළහිරු තිරිමාන්නට මෙම තරගාවලියේදී උප නායකත්වය පමණක් නොව කණ්ඩායමේ ස්ථානයක්ද අහිමි වී තිබේ. ඉන්දීය තරගාවලියේදී තරග 2 කට ක්‍රීඩා කළ තිරිමාන්න, එහිදී ඉනිම් 4 තුළ අර්ධ ශතකයක් සමගින් රැස්කරගෙන තිබුණේ ලකුණු 90 ක් පමණි.\r\nතිරිමාන්නට අමතරව ඉන්දීය තරගාවලියේදී ආරම්භක පිතිකරුවකු ලෙස ක්‍රීඩා කළ සධීර සමරවික්‍රමද බංග්ලාදේශ තරගාවලිය සඳහා නම් කරන ලද සංචිතයෙන් ඉවත් කර තිබේ. ඔවුන් දෙදෙනා වෙනුවට ඉන්දීය තරගාවලියට ඇතුළත් නොවූ ආරම්භක පිතිකරු ධනුෂ්ක ගුණතිලක සහ මුල් පෙළ පිතිකරු කුසල් මෙන්ඩිස් යළි සංචිතයට කැඳවීමට තේරීම් කමිටුව පියවර ගෙන තිබේ.\r\nශ්‍රී ලංකා එක්දින කණ්ඩායම නියෝජනය කරමින් පසුගිය තරගාවලි වලදී කැපී පෙනෙන දස්කම් දැක්වූ පිට දඟ පන්දු යවන ක්‍රීඩක අකිල ධනංජයද බංග්ලාදේශ ටෙස්ට් තරගාවලිය සඳහා කැඳවනු ලැබ සිටියි. 24 හැවිරිදි ධනංජය, එක්දින තරග 14 කදී කඩුලු 18 ක් බිඳහෙළා ඇති නමුත් තවමත් ශ්‍රී ලංකා වෙනුවෙන් ටෙස්ට් වරම් දිනා නොමැත. ධනංජය සංචිතයට ඇතුළත්ව සිටින සිවුවැනි දඟ පන්දු යවන්නා වන අතර ඔහුට අමතරව රංගන හේරත්, ඩිල්රුවන් පෙරේරා සහ ලක්ෂාන් සඳකැන්ට ඊට ඇතුළත්ව සිටිති.\r\nමේ අතර දැනට ශ්‍රී ලංකාවේ සිටින වේගවත්ම පන්දු යවන්නන් දෙදෙනා ලෙස සැලකෙන දුෂ්මන්ත චමීර සහ ළහිරු කුමාරද බංග්ලාදේශ තරගාවලිය සඳහා නම් කරන ලද සංචිතයට කැඳවා සිටිති. ඔවුන් දෙදෙනාට සංචිතයේ ඉඩක් වෙන්කර දීම සඳහා ඉන්දීය තරගාවලියට ඇතුළත්ව සිටි තුන් ඉරියව් ක්‍රීඩක දසුන් ශානක සහ වමත් වේග පන්දු යවන ක්‍රීඩක විශ්ව ප්‍රනාන්දු සංචිතයෙන් ඉවත් කර තිබේ.\r\nඉන්දියාවට එරෙහිව පැවැති අවසන් ටෙස්ට් තරගය ජය පරාජයෙන් තොරව අවසන් කරගැනීම සඳහා අගනා ශතකයක් සහ අර්ධ ශතකයක් ලබාගනිමින් පිත්තෙන් දස්කම් දැක්වූ ධනංජය ද සිල්වා සහ රොෂේන් සිල්වා තවදුරටත් සංචිතයේ රඳවා ගැනීමටද තේරීම් කමිටුව තීරණය කර තිබේ.\r\nඅබාධ තත්ත්වයන්ට ලක්ව සිට යළිත් ශ්‍රී ලංකා එක්දින කණ්ඩායමට එක්වූ කුසල් පෙරේරාට සහ අසේල ගුණරත්නට මෙම තරගාවලියේදීත් ටෙස්ට් කණ්ඩායමේ ස්ථානයක් හිමි වී නැත.\r\nශ්‍රී ලංකා ටෙස්ට් සංචිතය\r\nදිනේෂ් චන්දිමාල් (නායක), සුරංග ලක්මාල් (උප නායක), දිමුත් කරුණාරත්න, ඇන්ජලෝ මැතිව්ස්, ධනුෂ්ක ගුණතිලක, කුසල් මෙන්ඩිස්, ධනංජය ද සිල්වා, නිරෝෂන් දික්වැල්, රොෂේන් සිල්වා, රංගන හේරත්, ඩිල්රුවන් පෙරේරා, දුෂ්මන්ත චමීර, ලක්ෂාන් සඳකැන්, අකිල ධනංජය, ළහිරු ගමගේ සහ ළහිරු කුමාර",
        "date": "2018-01-13 15:11:56",
        "sid": "92",
        "title": "සුරංග ලක්මාල් ටෙස්ට් උප නායකත්වයට",
        "wid": "1"
    },
    {
        "category": "ක්‍රිකට්",
        "content": "සංචාරක පාකිස්තාන කණ්ඩායමට එරෙහිව ඩුනෙඩීන්හිදී අද (13 වැනිදා) පැවැති තෙවැනි එක්දින තරගයෙන් ලකුණු 183 ක පහසු ජයක් අත්කර ගැනීමට සත්කාරක නවසීලන්ත කණ්ඩායම සමත් විය. ඒ අනුව දෙරට අතර පැවැත්වෙන තරග 5 කින් සමන්විත එක්දින තරගාවලිය තවත් තරග 2 ක් ඉතිරිව තිබියදීම 3-0 ක් ලෙස ජයගැනීමටද නවසීලන්යට හැකි විය.\r\nජයග්‍රහණය සඳහා ලකුණු 258 ක ඉලක්කයක් හඹාගිය පාකිස්තාන කණ්ඩායම ඕවර 27.2 ක් අවසානයේ ලකුණු 74 කට සීමා කිරීමට ටේ‍රන්ට් බෝල්ට් ප්‍රමුඛ නවසීලන්ත පන්දු යවන්නෝ සමත් වූහ. එහිදී විශිෂ්ට පන්දු යැවීමක නිරත වූ බෝල්ට් ඕවර 7.2 ක් යවා ලකුණු 17 කට කඩුලු 5 ක් බිඳ හෙළමින් නවසීලන්ත ඉනිම සුනුවිසුණු කර දැමීය. පාකිස්තාන ඉනිම අඩු ලකුණු සංඛ්‍යාවකට සීමා කිරීම සඳහා බෝල්ට්ට අනගි සහායක් දුන් කොලින් මුන්රෝ සහ ලොකී ෆර්ගියුසන් කඩුලු 2 බැගින් දවාගත්හ.\r\nපිතිකරුවන් 7 දෙනෙක්ම ලකුණු 10 සීමාව ඉක්මවා යෑමටත් මත්තෙන් දැවී යාම පාකිස්තාන කණ්ඩායමේ පරාජයට ප්‍රධානතම හේතුව වූ අතර ඉනිමේ වැඩිම ලකුණු ලාභියා බවට පත් වූ රුම්මාන් රායිස් පන්දු 14 කදී හතරේ පහර 3 ක් සමගින් ලකුණු 16 ක් රැස්කළේය.\r\nකාසියේ වාසිය දිනා පළමුවෙන් පන්දුවට පහරදුන් නවසීලන්ත කණ්ඩායම ඕවර 50 අවසානයේ සියලු දෙනා දැවී ලකුණු 257 ක් රැස්කළේය. එහිදී නායකත්වයේ ඉනිමක් ක්‍රීඩා කළ කේන් විලියම්සන් පන්දු 101 කදී හතරේ පහර 7 ක් සමගින් ලකුණු 73 ක් රැස්කළේය.\r\nමාටින් ගප්ටිල් (45) සමග එක්ව දෙවැනි කඩුල්ල වෙනුවෙන් පන්දු 111 කදී ලකුණු 69 ක සම්බන්ධතාවක් ගොඩනැගූ විලියම්සන්, ඉන් නොනැවතී රොස් ටේලර් (52) සමග එක්ව තෙවැනි කඩුල්ල වෙනුවෙන් පන්දු 78 කදී ලකුණු 74 ක සම්බන්ධතාවක්ද ගොඩනගමින් නවසීලන්ත කණ්ඩායමේ ලකුණු සංඛ්‍යාව ඉහළ දැමීය. පන්දු 62 කදී වාර්තා වූ ගප්ටිල්ගේ ඉනිමට හයේ පහරක් සහ හතරේ පහර 7 ක් ඇතුළත් වූ අතර පන්දු 64 කදී වාර්තා වූ ටේලර්ගේ අර්ධ ශතකයට හතරේ පහර 4 ක් ඇතුළත් විය.\r\nරුම්මාන් රායිස් සහ හසන් අලී කඩුලු 3 බැගින් දවාගනිමින් පාකිස්තාන කණ්ඩායම වෙනුවෙන් පන්දුවෙන් දස්කම් දැක්වූ අතර ශඩාබ් ඛාන් කඩුලු 2 ක් දවාගත්තේය.\r\nනවසීලන්තය - ඕවර 50 කදී සියලු දෙනා දැවී 257\r\n(මාටින් ගප්ටිල් 45, කේන් විලියම්සන් 73, රොස් ටේලර් 52, ටොම් ලේතම් 35, රුම්මාන් රායිස් 51/3, හසන් අලී 59/3, ශඩාබ් ඛාන් 51/2)\r\nපාකිස්තානය - ඕවර 27.2 කදී සියලු දෙනා දැවී 74  \r\n(සර්ෆරාස් අහමඞ් 14, මොහොමඞ් අමීර් 14, රුම්මාන් රායිස් 16, ටේ‍රන්ට් බෝල්ට් 17/5, කොලින් මුන්රෝ 10/2, ලොකී ෆර්ගියුසන් 28/2)",
        "date": "2018-01-13 17:18:53",
        "sid": "93",
        "title": "වේග පන්දු යවන්නෝ නවසීලන්තය දිනවති",
        "wid": "1"
    },
    {
        "category": "ක්‍රිකට්",
        "content": "වත්තල ලයිසියම් විදුහල සහ මිනුවන්ගොඩ නාලන්දා මැදි විදුහල අතර පැවැති අන්තර් පාසල් වයස 19 න් පහළ ‘සිංගර් කුසලාන’ ක්‍රිකට් තරගාවලියේ III කොටසේ තරගය ජය පරාජයෙන් තොරව අවසන් විය. ගොඩිගමුවේදී පැවැති එම තරගයෙන් පළමු ඉනිමේ ජයක් ලැබීමට ලයිසියම් විදුහල සමත් විය.\r\nඑහිදී ලයිසියම් විදුහල වෙනුවෙන් ලකුණු 58 කට කඩුලු 10 ක් දවාගැනීමට තිරක රණතුංග සමත් වූ අතර නාලන්දා මැදි විදුහලේ නිමේෂ් ප්‍රභාෂන ලකුණු 44 කට කඩුලු 6 ක්ද, තිරක රණතුංග ලකුණු 44 කට කඩුලු 8 ක්ද දවාගනිමින් පන්දුවෙන් දස්කම් දැක්වූහ.\r\nලයිසියම් විදුහල පළමු ඉනිම - ඕවර 50.3 කදී සියලු දෙනා දැවී 184\r\n(තුවාම් හුසේන් 52, ඉමන්ත ප්‍රනාන්දු 41, පසල් හේෂාන් 22, ප්‍රයාන් තෙරිච්චෙල්වම් නොදැවී 20, නිමේෂ් ප්‍රභාෂන 44/6, කවීෂ ලක්ෂාන් 24/2)\r\nනාලන්දා මැදි විදුහල පළමු ඉනිම - ඕවර 39.4 කදී සියලු දෙනා දැවී 132\r\n(මනීෂ් ප්‍රභාෂන 41, ගිම්හාන් ජයකොඩි 32, නිපුන් කනිෂ්ක 26, ඉමන්ත ප්‍රනාන්දු 37/4, තීරක රණතුංග 14/2)\r\nලයිසියම් විදුහල දෙවැනි ඉනිම - ඕවර 54 කදී සියලු දෙනා දැවී 230\r\n(දිල්ෂාන් ජයවර්ධන 53, තුවාම් හුසේන් 41, සබීක් ඉෆ්තාරි 36, ජීවිතන් මහේෂ්වරන් 34, චන්දිර යසස්වින් 33, කවිඳු මධුරංග 66/7)\r\nනාලන්දා මැදි විදුහල දෙවැනි ඉනිම - ඕවර 39 කදී කඩුලු 8 ක් දැවී 157\r\n(පසිඳු සඳරුවන් 78, නිපුන් කනිෂ්ක 31, තිරක රණතුංග 44/8)",
        "date": "2018-01-13 18:10:47",
        "sid": "94",
        "title": "ලයිසියම් - නාලන්දා තරගය විසඳුමකින් තොරයි",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ ‘ඒ’ ශ්‍රේණියේ තරග හයක් දෙවැනි දිනයටත් අද (12) පැවැත්වූණි. පළමු ඉනිමේදී ඉදිරියෙන් සිටි එන්.සී.සී. කණ්ඩායම දෙවැනි ඉනිමේදී අඩු ලකුණු සංඛ්‍යාවකට දවාගැනීමට වරාය අධිකාරිය කණ්ඩායමේ පන්දු යවන්නෝ සමත්වූහ. ජයග්‍රහණය සදහා ලකුණු 220 ක ඉලක්කයක් හඹායන වරාය අධිකාරි කණ්ඩායම දෙවැනි දිනය නිමාවන විට කඩුලු 2 කට ලකුණු 129 ක් රැස්කර ජයග්‍රහණයේ මාවත විවරකර ගැනීමට සමත්විය.\r\nඑන්.සී.සී. සහ වරාය අධිකාරිය කණ්ඩායම් අතර කටුනායක නිදහස් වෙළඳ කළාපීය ක්‍රීඩාංගණයේදී\r\nඑන්.සී.සී. 220 සහ 120, වරාය අධිකාරිය 121 සහ 129/2\r\nඑන්.සී.සී. - පළමු ඉනිම - ඕවර 55.1 කදී සියලුදෙනා දැවී ලකුණු 220\r\n(මහේල උඩවත්ත 54, ළහිරු කුමාර 47, ඇන්ජලෝ පෙරේරා 42, මාලින්ග අමරසිංහ 29, ලසිත් ඇඹුල්දෙණිය නොදැවී 24, මදුක ලියනපතිරනගේ 52/5, චානක කොමසාරූ 78/3)\r\nවරාය අධිකාරිය - පළමු ඉනිම - ඕවර 40.5 කදී සියලුදෙනා දැවී ලකුණු 121\r\n(අකලංක ගනේගම නොදැවී 24, ළහිරු කුමාර 28/2, ලසිත් ඇඹුල්දෙණිය 28/2)\r\nඑන්.සී.සී. - දෙවැනි ඉනිම - ඕවර 55.1 කදී සියලුදෙනා දැවී ලකුණු 220\r\n(සදුන් වීරක්කොඩි 25, ඇන්ජලෝ පෙරේරා 22, සචින්ත පිරීස් නොදැවී 27, චානක කොමසාරූ 49/7, නලින් ප්‍රියදර්ෂන 48/3)\r\nවරාය අධිකාරිය - දෙවැනි ඉනිම - ඕවර 46 කදී කඩුලු 2 ක් දැවී ලකුණු 129\r\n(යොහාන් ද සිල්වා 23, නික් කොම්ප්ටන් 21, ගයාන් මනීෂාන් නොදැවී 39, ළහිරු කුමාර 17/2)\r\nබ්ලූම්ෆීල්ඞ් සහ සී.සී.සී. කණ්ඩායම් අතර බ්ලූම්ෆීල්ඞ් ක්‍රීඩාංගණයේදී\r\nසී.සී.සී. 445, බ්ලූම්ෆීල්ඞ් 270/6\r\nසී.සී.සී. - පළමු ඉනිම - ඕවර 90.3 කදී සියලුදෙනා දැවී ලකුණු 445\r\n(සචිත් පතිරණ 168, මාධව වර්ණපුර 85, ලසිත් අබේරත්න 25, කවින් බණ්ඩාර 24, රොන් චන්ද්‍රගුප්ත 20, ළහිරු මදුශංක 28, ළහිරු ගමගේ නොදැවී 23, රමේෂ් මෙන්ඩිස් 84/2, මලිත් ද සිල්වා 116/5)\r\nබ්ලූම්ෆීල්ඞ් - පළමු ඉනිම - ඕවර 80 කදී කඩුලු 6 ක් දැවී ලකුණු 270\r\n(නිපුන් කරුණානායක 54, නිසල් ෆ්‍රැන්සිස්කෝ 72, රමේෂ් මෙන්ඩිස් 46, ප්‍රමෝද් හෙට්ටිවත්ත නොදැවී 65, අශාන් ප්‍රියංජන් 46/3, සචිත් පතිරණ 75/2)\r\nද්‍රවිඩ සංගමය සහ හලාවත මේරියන්ස් කණ්ඩායම් අතර පී.සරවණමුත්තු ක්‍රීඩාංගණයේදී\r\nද්‍රවිඩ සංගමය 305 සහ 60/3, හලාවත මේරියන්ස් 296\r\nද්‍රවිඩ සංගමය - පළමු ඉනිම - ඕවර 81.2 කදී සියලුදෙනා දැවී ලකුණු 305\r\n(ධනංජය ද සිල්වා 72, යොහාන් මෙන්ඩිස් 61, රංගන හේරත් 45, ජීවන් මෙන්ඩිස් 42, රමිත් රඹුක්වැල්ල 22, බිනුර ප්‍රනාන්දු නොදැවී 21, අසිත ප්‍රනාන්දු 51/4, සචිත්‍ර සේරසිංහ 68/3, ශෙහාන් ජයසූරිය 76/2)\r\nහලාවත මේරියන්ස් - පළමු ඉනිම - ඕවර 67.1 කදී සියලුදෙනා දැවී ලකුණු 296\r\n(ශෙහාන් ජයසූරිය 22, ඕෂධ ප්‍රනාන්දු 81, සචිත්‍ර සේරසිංහ 65, ඉසුරු උදාන 44, රංගන හේරත් 62/3, ජීවන් මෙන්ඩිස් 80/3, ධනංජය ද සිල්වා 34/2)\r\nද්‍රවිඩ සංගමය - දෙවැනි ඉනිම - ඕවර 20 කදී කඩුලු 3 ක් දැවී ලකුණු 60\r\n(සිතාර ගිම්හාන් නොදැවී 36, සචිත්‍ර සේරසිංහ 9/2)\r\nකෝල්ට්ස් සහ සැරසන්ස් කණ්ඩායම් අතර කෝල්ට්ස් ක්‍රීඩාංගණයේදී\r\nකෝල්ට්ස් 246 සහ 126/5, සැරසන්ස් 152\r\nකෝල්ට්ස් - පළමු ඉනිම - ඕවර 79.3 කදී සියලුදෙනා දැවී ලකුණු 246\r\n(ප්‍රියමාල් පෙරේරා 92, අවිශ්ක ප්‍රනාන්දු 72, සදීර සමරවික්‍රම 31, රොෂාන් ජයතිස්ස 51/5, චතුර රංදුණු 78/3, සචිත්‍ර පෙරේරා 48/2)\r\nසැරසන්ස් - පළමු ඉනිම - ඕවර 55 කදී සියලුදෙනා දැවී ලකුණු 152\r\n(මොහොමඞ් ජලීල් 29, ප්‍රමෝද් මදුවන්ත 38, රොෂාන් ජයතිස්ස 23, අවිශ්ක අංජුල 38/4, ප්‍රභාත් ජයසූරිය 42/3, මොහොමඞ් ශිරාස් 28/2)\r\nකෝල්ට්ස් - දෙවැනි ඉනිම - ඕවර 43 කදී කඩුලු 5 ක් දැවී ලකුණු 126\r\n(සංගීත් කුරේ 34, සධීර සමරවික්‍රම 35, විශාද් රංදික නොදැවී 20, ප්‍රියමාල් පෙරේරා 21, රොෂාන් ජයතිස්ස 29/3, චතුර රංදුණු 57/2)\r\nමූවර්ස් සහ රාගම කණ්ඩායම් අතර මුවර්ස් ක්‍රීඩාංගණයේදී\r\nරාගම 380 සහ 88/2, මූවර්ස් 241\r\nරාගම - පළමු ඉනිම - ඕවර 83 කදී සියලුදෙනා දැවී ලකුණු 380\r\n(ළහිරු මිලන්ත 112, රොෂේන් සිල්වා 37, ජනිත් ලියනගේ 97, ඉශාන් ජයරත්න 63, තරිඳු රත්නායක 93/3, කෝසල කුලසේකර 32/2, සජීව වීරකෝන් 95/2)\r\nමූවර්ස් - පළමු ඉනිම - ඕවර 60 කදී සියලුදෙනා දැවී ලකුණු 241\r\n(පබසර වඩුගේ 29, තිලක්ෂ සුමනසිරි 22, චාමර සිල්වා 121, දෙනුවන් රාජකරුණා 20, අමිල අපෝන්සු 79/6, නිශාන් පිරීස් 41/2)\r\nරාගම - දෙවැනි ඉනිම - ඕවර 18.3 කදී කඩුලු 2 ක් දැවී ලකුණු 88\r\n(උදාර ජයසුන්දර 44, සමින්ද ප්‍රනාන්දු 36)\r\nයුදහමුදාව සහ බදුරලිය කණ්ඩායම් අතර මග්ගොන සරේ ක්‍රීඩාංගණයේදී\r\nයුදහමුදාව 152, බදුරලිය 35/0\r\nයුදහමුදාව - පළමු ඉනිම - ඕවර 51 කදී සියලුදෙනා දැවී ලකුණු 152\r\n(අශාන් රංදික 30, ජනිත් සිල්වා නොදැවී 27, දිල්ශාන් ද සොයිසා 24, නන්ද්‍රාස් ප්‍රසාද් 41/5, දිලේෂ් ගුණරත්න 36/4)\r\nබදුරලිය - පළමු ඉනිම - ඕවර 82 කදී සියලුදෙනා දැවී ලකුණු 248\r\n(පැතුම් නිස්සංක 49, දිල්හාන් කුරේ 31, රමිදු ද සිල්වා 65, සංජය චතුරංග නොදැවී 69, මල්ක මදුශංක 41/5, සම්පත් පෙරේරා 49/3)\r\nයුදහමුදාව - දෙවැනි ඉනිම - ඕවර 24 කදී කඩුලු 4 ක් දැවී ලකුණු 112\r\n(දිල්ශාන් ද සිල්වා 21, දුශාන් විමුක්ති නොදැවී 3, සම්පත් පෙරේරා නොදැවී 24, අලංකාර අසංක 54/3)",
        "date": "2018-01-13 22:02:15",
        "sid": "95",
        "title": "වරාය අධිකාරි පිල ජයග්‍රහණය සොයා යයි",
        "wid": "1"
    },
    {
        "category": "ක්‍රිකට්",
        "content": "රවිචන්ද්‍රන් අශ්වින් දවාගත් කඩුලු තුනත් දුවද්දී දවාගැනීම් දෙකත් නිසා සෙන්චූරින්හිදී පැවැත්වෙන දෙවැනි ටෙස්ට් තරගයේදී දකුණු අප්‍රිකානු පිතිකරුවන් යම්තරමක් දුරට මෙල්ල කරගැනීමට ඉන්දීය පන්දු යවන්නෝ සමත් වූහ. තරගයේ පළමු දිනය නිමා වන විට දකුණු අප්‍රිකානු පිලට කඩුලු 6 ක් දැවී රැස්කරගත හැකිවූයේ ලකුණු 269 ක් පමණි. දකුණු අප්‍රිකානු පිල වරෙක කඩුල්ලක් දැවී ලකුණු 148 ක් ලබා සිටි නමුත් අශ්වින් විසින් ඒඞ්න් මාක්රාම් දවාගැනීමෙන් පසුව ලකුණු ගලා ඒම තරමක් පාලනය විය.\r\nවසර හතරකට පමණ ඉහත දකුණු අප්‍රිකාවේ පැවැති තරගාවලියකදී මහත් කටුක අත්දැකීමකට මුහුණ දුන් අශ්වින්ට එක තරගයකදී කඩුල්ලක්වත් දවාගත නොහැකි විය. ජොහැන්නස්බර්ග්හිදී පැවැති එම තරගය ජය පරාජයෙන් තොරව අවසන් වූවත් ලකුණු 458 ක ඉලක්කයක් හඹා යමින් සිටි දකුණු අප්‍රිකානුවෝ ලකුණු 450 ක්ම ලබාගත්හ. ප්‍රතිඵලය වූයේ ඊළඟ තරගයේදී අශ්වින්ට කණ්ඩායමේ ස්ථානය අහිමි වීමයි.\r\n“එදා ඒ සිද්ධිය (ඕවර 36 කදී කඩුල්ලක් දවාගත නොහැකිවීම) මගේ වෘත්තීය අභිමානයට කැළලක් වුණා. එදා ඉඳන් මා හිතාගත්තා දකුණු අප්‍රිකාවේදී කඩුලු දවාගන්න නම් මොනවා හෝ දෙයක් කරන්න ඕන කියා” යයි පැරණි සිදුවීම සිහිපත් කරමින් අශ්වින් කියා සිටියේය.\r\nඅශ්වින් ලෝකය පුරා ප්‍රසිද්ධ වූයේ පිට දඟ පන්දු යවන්නකු ලෙසින් වූවත් දකුණු අප්‍රිකාවේ තණතීරුවලින් තමන්ට කිසිම සහයෝගයක් නොලැබෙන බැවින් පන්දුවේ මැස්ම උපයෝගී කරගනිමින් මඳ වේග පන්දු යැවීම සම්බන්ධයෙන් අවධානය යොමු කරමින් සිටියේය. එහෙත් දඟ පන්දු යැවීම සම්බන්ධයෙන්ද ඔහුට ඕනෑ තරම් විකල්ප තිබේ.\r\nඑදා ජොහැන්නස්බර්ග්හි පැවැති ටෙස්ට් තරගයේ සිට මේ දක්වා සහභාගි වූ ටෙස්ට් තරග 38 කදී කඩුලු 205 ක් දවාගැනීමට අශ්වින් සමත් වූයේ පන්දු යැවීමේදී සිය අත්ල සහ මැණික් කටුව කරකැවීමේ සියුම් වෙනස්කම් කළ බැවිනි. කෙසේ වෙතත් සෙන්චූරියන් තණතීරුවේදී වේග පන්දු යවන්නන් බලාපොරොතතු වූ සහයෝගයද එතරම් දක්නට නොලැබිණ.\r\nහසිම් අම්ලා සහ ෆෆ් ඩු ප්ලෙසි පන්දුවට පහර දෙමින් සිටි එක් අවස්ථාවක දකුණු අප්‍රිකානු ලකුණු පුවරුව කියැවුණේ කඩුලු 3 ට 246 ක් ලෙසිනි. හර්දික් පාණ්ඩ්‍යාගේ පන්දුවක් පා ඉන්න දෙසට තල්ලු කළ අම්ලා ලකුණක් කරා දිවයාම ඇරඹීය. පන්දු යවන්නාගේ අන්තයේ සිටි ෆෆ් ඩු ප්ලෙසි ඉක්මන් ආරම්භයක් ලබාගත් නමුත් ඇසිපිය හෙළන සැණින් පන්දුව වෙත දිවගිය පාණ්ඩ්‍යා එය අහුලාගෙන පන්දු යවන්නාගේ අන්තයේ කඩුල්ලට දමා ගැසූ හෙයින් අම්ලාගේ ඉනිම ලකුණු 82 දී අවසන් විය.\r\nසිය පස්වැනි ටෙස්ට් තරගයට ක්‍රීඩා කරමින් සිටින ඒඞ්න් මාක්රාම් ඔහුගේ තුන්වැනි ශතකය කරා යමින් සිටියේය. ඔහුගේ පළමු සහ දෙවැනි ටෙස්ට් ශතක වාර්තා වූයේ ටෙස්ට් ශ්‍රේණිගත ලයිස්තුවේ පහළින් සිටින බංග්ලාදේශ සහ සිම්බාබ්වේ කණ්ඩායම් වලට එරෙහිවය. තරග 5 කදී ලබාගත් ශතක දෙකට අමතරව ඔහු මේ වන විට ලකුණු 90 - 100 සීමාවේදී දෙවරක් දැවී ගොස් තිබේ.\r\nශතකය පෙනි පෙනී දැවී ගිය මාක්රාම් පිටියෙන් ඉවත්ව යද්දී සැණෙන් පිටිය හරහා දිවගිය ඉන්දීය නායක විරාට් කෝලි “හොඳට සෙල්ලම් කළා” යයි කියමින් ඔහුට සුබ පැතුවේය.\r\nදකුණු අප්‍රිකාව - පළමු ඉනිම කඩුලු 6 ට 269 යි\r\n(ඩීන් එල්ගා 31, ඒඞ්න් මාක්රම් 94, හසිම් අම්ලා 82, ඒ.බී. ඩිවිලියර්ස් 20, ෆෆ් ඩු’ප්ලෙසි 24, ඉෂාන්ත් ෂර්මා 32/1, රවිචන්ද්‍රන් අශ්වින් 90/3)",
        "date": "2018-01-14 15:00:36",
        "sid": "96",
        "title": "අශ්වින් වෙනසකට මුල පුරයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ඩි.එස්.සේනානායක විද්‍යාලයට එරෙහිව ඉනිමක සහ ලකුණු 15 ක ජයක් හිමිකර ගැනීමට කොළඹ නාලන්ද විද්‍යාලය සමත්විය. මෙම තරගය බණ්ඩාරගම මහජන ක්‍රීඩාංගණයේදී පැවැත්විණි.\r\nසුහඟ විජේවර්ධන (126) ශතකයක් රැස්කරමින් පිත්තෙන්ද චමිඳු විජේසිංහ සහ උමෙෂ්ක දිල්ශාන් කඩුලු 6 බැගින් දවාගනිමින් කොළඹ නාලන්ද විද්‍යාලය වෙනුවෙන් පන්දුවෙන්ද දස්කම් දැක්වූහ.\r\nඩි.එස්.සේනානායක විද්‍යාලය - පළමු ඉනිම - ඕවර 43.3 කදී සියලුදෙනා දැවී ලකුණු 145\r\n(මදුයිත ලක්ෂාන් 57, විහාන් ගුණසේකර 51, චමිඳු විජේසිංහ 21/4, උමෙෂ්ක දිල්ශාන් 22/4)\r\nනාලන්ද විද්‍යාලය - පළමු ඉනිම - ඕවර 63.1 කදී සියලුදෙනා දැවී ලකුණු 293\r\n(සුහඟ විජේවර්ධන 126, අවිශ්ක පෙරේරා 33, ලක්ෂිත රසාංජන 33, චමිඳු විජේසිංහ 28, රනිඳු ද සිල්වා 24, රුසිරු ද සිල්වා 20, මෙතුෂාන් කුමාර 68/5, සඳරු චන්දිත 34/2)\r\nඩි.එස්.සේනානායක විද්‍යාලය - දෙවැනි ඉනිම - ඕවර 39.5 කදී සියලුදෙනා දැවී ලකුණු 133\r\n(තුවින් ලක්ෂණ 40, ටිරෝන් බාස්කරන් 21, රවීන් ද සිල්වා 24/3, කවීශ් මදුරප්පෙරුම 28/3, උමෙෂ්ක දිල්ශාන් 20/2, චමිඳු විජේසිංහ 25/2)",
        "date": "2018-01-14 16:33:56",
        "sid": "97",
        "title": "නාලන්දයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී මහනුවර විද්‍යාර්ථ විද්‍යාලයට එරෙහිව පළමු ඉනිමේ ජයක් හිමිකර ගැනීමට අම්බලන්ගොඩ ශ්‍රී දේවානන්ද විද්‍යාලය සමත්විය. මෙම තරගය කරණ්දෙණිය පාසල් ක්‍රීඩාංගණයේදී පැවැත්විණි.\r\nඅම්බලන්ගොඩ ශ්‍රී දේවානන්ද විද්‍යාලය වෙනුවෙන් දසුන් ද සිල්වා (102) ශතකයක් රැස්කරමින් පිත්තෙන් දස්කම් දැක්වීය.\r\nවිද්‍යාර්ථ විද්‍යාලය - පළමු ඉනිම - ඕවර 43.5 කදී සියලුදෙනා දැවී ලකුණු 149\r\n(කසුන් කරුණාතිලක 45, මෙදුනක විජේසිතුලක 21, කවිඳු රාජපක්ෂ 39/4, විකුම් උදාර 15/2, සඳුන් ද සොයිසා 27/2)\r\nශ්‍රී දේවානන්ද විද්‍යාලය - පළමු ඉනිම - ඕවර 53.3 කදී සියලුදෙනා දැවී ලකුණු 251\r\n(දසුන් ද සිල්වා 102, සොහාන්ද ලිවේරා 40, සචිඳු ද සිල්වා 28, බිවිඳු ජීවන්ක 28, කසුන් කරුණාතිලක 50/4, මෙදුනක විජේතිලක 70/3, ඉශාන් සංදීප් 51/2)\r\nවිද්‍යාර්ථ විද්‍යාලය - දෙවැනි ඉනිම - ඕවර 62.3 කදී සියලුදෙනා දැවී ලකුණු 204\r\n(පුළින ගුණතිලක 61, නෙදුලක විජේතිලක 57, ඉසුරු ප්‍රබෝධ 41, නිමේෂ් ද සිල්වා 19/3)",
        "date": "2018-01-14 16:36:48",
        "sid": "98",
        "title": "අම්බලන්ගොඩ දේවානන්දයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කුරුණෑගල මලියදේව විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ ලුම්බිණි විද්‍යාලය සමත්විය. මෙම තරගය කුරුණෑගල මලියදේව විද්‍යාලීය ක්‍රීඩාංගණයේදී පැවැත්විණි.\r\nකොළඹ ලුම්බිණි විද්‍යාලය වෙනුවෙන් විමුක්ති කුළතුංග ලකුණු 166 කට කඩුලු 11 දවාගනිමින් පන්දුවෙන් දස්කම් දක්වන විටදි තුන්ඉරියව් දස්කම් දැක්වූ කවින් කෙමිත අර්ධ ශතකයක් (73) රැස්කරමින් පිත්තෙන්ද ලකුණු 160 කට කඩුලු 9 ක් දවාගනිමින් පන්දුවෙන්ද දස්කම් දැක්වීය.\r\nලුම්බිණි විද්‍යාලය - පළමු ඉනිම - ඕවර 62.5 කදී සියලුදෙනා දැවී ලකුණු 269\r\n(කවින් කෙමිත 73, හේමාල් ලංකාර නොදැවී 60, රවීශ මදුමාල් 34, ධනංජය දාබරේ 28, දුලාජ් රණතුංග 52/4, සුපුන් නිස්සංක 15/2, මදුරංග නවීන් 24/2)\r\nමලියදේව විද්‍යාලය - පළමු ඉනිම - ඕවර 46.5 කදී සියලුදෙනා දැවී ලකුණු 166\r\n(නිසංජය හෙට්ටිආරච්චි 44, දුලාජ් රණතුංග 41, සුපුන් සුමණරත්න 38, කවින් කෙමිත 60/5, විමුක්ති කුළතුංග 61/5)\r\nමලියදේව විද්‍යාලය - දෙවැනි ඉනිම - ඕවර 66.2 කදී සියලුදෙනා දැවී ලකුණු 275\r\n(කවින් බණ්ඩාර 69, මුදිත ප්‍රේමදාස 60, සංජීව ප්‍රියදර්ශණ 44, දුලාජ් රණතුංග 28, සුපුන් සුමණරත්න 23, විමුක්ති කුළතුංග 105/6, කවින් කෙමිත 100/4)\r\nලුම්බිණි විද්‍යාලය - දෙවැනි ඉනිම - ඕවර 20 කදී කඩුලු 7 ක් දැවී ලකුණු 117\r\n(දුශාන් රංමල් 28, ධනංජය දාබරේ 20, කවින් කෙමිත නොදැවී 20, දුලාජ් රණතුංග 14/2, සංජීව ප්‍රිියදර්ෂන 34/2)",
        "date": "2018-01-14 16:37:38",
        "sid": "99",
        "title": "ලුම්බිණි විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී දෙබරවැව ජාතික පාසලට එරෙහිව පළමු ඉනිමේ ජයක් හිමිකර ගැනීමට අනුරාධපුර මධ්‍ය මහා විද්‍යාලය සමත්විය. මෙම තරගය දෙබරවැව ජාතික පාසල් ක්‍රීඩාංගණයේදී පැවැත්විණි.\r\nඅනුරාධපුර මධ්‍ය මහා විද්‍යාල වෙනුවෙන් පිත්තෙන් දස්කම් දැක්වූ චමෝද්‍ය ඉඳුරුව පළමු ඉනිමේදී අර්ධ ශතකයක් (54) සහ දෙවැනි ඉනිමේදී ශතකයක් (නොදැවී 110) රැස්කිරීමට සමත්වු අතර පසිඳු දිල්ශාන් ලකුණු 29 කට කඩුලු 5 ක් දවාගනිමින් පන්දුවෙන් දස්කම් දැක්වීය.\r\nපළමු ඉනිමේදී කඩුලු 5 ක් ද සහ දෙවැනි ඉනිමේදී කඩුලු 8 ක් ද සමගින් ලකුණු 147 කට කඩුලු 13 ක් දවාගනිමින් තරගය පුරා පන්දුවෙන් දස්කම් දක්වන්නට දෙබරවැව ජාතික පාසලේ චතුර ජයනාත් සමත්විය.\r\nඅනුරාධපුර ම.ම. විද්‍යාලය - පළමු ඉනිම - ඕවර 76.5 කදී සියලුදෙනා දැවී ලකුණු 197\r\n(චමෝද්‍ය ඉඳුරුව 54, අශ්මික ප්‍රබෝධ 45, සිතුම් බණ්ඩාර 28, හේෂාන් ගුණර්ධන 22, චතුර ජයනාත් 65/5, තිසල් දම්සර 51/3)\r\nදෙබරවැව ජාතික පාසල- පළමු ඉනිම - ඕවර 48.3 කදී සියලුදෙනා දැවී ලකුණු 168\r\n(සහන් චංචල නොදැවී 30, ශෙහාන් මලින්ද 25, චතුර ජයනාත් 26, පසිඳු දිල්ශාන් 29/5, සිතුම් බණ්ඩාර 51/3)\r\nඅනුරාධපුර ම.ම. විද්‍යාලය - දෙවැනි ඉනිම - ඕවර 88 කදී කඩුලු 8 ක් දැවී ලකුණු 240\r\n(චමෝද්‍ය ඉඳුරුව නොදැවී 110, ප්‍රසාද් ලසන්ත 59, චතුර ජයනාත් 82/8)",
        "date": "2018-01-14 16:39:41",
        "sid": "100",
        "title": "අනුරාධපුර මැදි විදුහලට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කෑගල්ල ශාන්ත මේරී විද්‍යාලයට එරෙහිව ලකුණු 29 ක ජයක් හිමිකර ගැනීමට වෙන්නප්පුව ජෝසප් වාස් විද්‍යාලය සමත්විය. මෙම තරගය කටුණේරිය ශාන්ත සෙබස්තියන් විදුහල් ක්‍රීඩාංගණයේදී පැවැත්විණි.\r\nවෙන්නප්පුව ජෝසප් වාස් විද්‍යාලය වෙනුවෙන් පන්දුවෙන් දස්කම් දැක්වූ ශශාන් දිනෙත කඩුලු 9 ක් සහ ආකාශ් මලිෂ්ක කඩුලු 5 ක් දවාගැනීමට සමත්වූහ.\r\nඉශාන් වීරසූරිය පළමු ඉනිමේදී කඩුලු 6 ක්ද දෙවැනි ඉනිමේදී කඩුලු 5 ක් ද දවාගනිමින් කෑගල්ල ශාන්ත මේරී විද්‍යාලය වෙනුවෙන් ලකුණු 78 කට කඩුලු 11 ක් දවාගනිමින් තරගය පුරා පන්දුවෙන් දස්කම් දැක්වීය\r\nජෝසප් වාස් විද්‍යාලය - පළමු ඉනිම - ඕවර 44.5 කදී සියලුදෙනා දැවී ලකුණු 168\r\n(තිලාන් ප්‍රදීප්ත 41, ශොහාන් අනුරුද්ධ 28, ශශාන් දිනෙත් 27, ඉශාන් වීරසූරිය 40/6, සුපුන් කුමාර 27/2)\r\nශා. මේරී විද්‍යාලය - පළමු ඉනිම - ඕවර 57.2 කදී සියලුදෙනා දැවී ලකුණු 126\r\n(සංජීව රංජිත් 37, ආකාශ් මලිෂ්ක 31/5, ශශාන් දිනෙත් 41/4)\r\nජෝසප් වාස් විද්‍යාලය - දෙවැනි ඉනිම - ඕවර 35.2 කදී සියලුදෙනා දැවී ලකුණු 96\r\n(ඉශාන් වීරසූරිය 38/5, සුපුන් කුමාර 24/4)\r\nශා. මේරී විද්‍යාලය - දෙවැනි ඉනිම - ඕවර 40.1 කදී සියලුදෙනා දැවී ලකුණු 109\r\n(සුජිත් කුමාර 32, ශශාන් දිනෙත් 23/5, දනුෂ්ක නෙරංජන 36/4)",
        "date": "2018-01-14 17:50:00",
        "sid": "101",
        "title": "ජෝසප් වාස් විද්‍යාලයට ලකුණු 29 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මහනුවර ශාන්ත සිල්වෙස්ටර් විද්‍යාලයට එරෙහිව ඉනිමක සහ ලකුණු 35 ක ජයක් හිමිකර ගැනීමට ගාල්ල මහින්ද විද්‍යාලය සමත්විය. මෙම තරගය ගාල්ල මහින්ද විද්‍යාලීය ක්‍රීඩාංගණයේදී පැවැත්විණි.\r\nගාල්ල මහින්ද විද්‍යාලයේ නවෝද් පරණවිතාන (104) ශතකයක් සහ කඩුලු 2 ක් දවාගනිමින් තුන් ඉරියව් දස්කම් පෑමට සමත්වූ අතර පසන් පෙතන්ගොඩ ලකුණු 40 කට කඩුලු 6 ක් දවාගනිමින් පන්දුවෙන් දස්කම් දැක්වීය.\r\nමහින්ද විද්‍යාලය - පළමු ඉනිම - ඕවර 69.4 කදී කඩුලු 4 ක් දැවී ලකුණු 307\r\n(නවෝද් පරණවිතාන 104, විනුර දුල්සර 85, රේෂාන් කාවින්ද නොදැවී 54, හංසික වැලිහිඳ 28, උසිඳු යෙෂංක 56/2)\r\nශා. සිල්වෙස්ටර්  විද්‍යාලය - පළමු ඉනිම - ඕවර 64.5 කදී සියලුදෙනා දැවී ලකුණු 138\r\n(මනෝහරන් පවිත්‍රන් 38, නිම්සර අත්තනගල්ල 32, මංජිත් රාජපක්ෂ 28, සුබානු රාජපක්ෂ 17/3, කේ.කෙවින් 13/2, නවෝද් පරණවිතාන 27/2)\r\nශා. සිල්වෙස්ටර්  විද්‍යාලය - දෙවැනි ඉනිම - ඕවර 75.1 කදී සියලුදෙනා දැවී ලකුණු 134\r\n(නිම්සර අත්තනගල්ල 42, මනෝහරන් පවිත්‍රන් 27, මංජිත් රාජපක්ෂ 26, පසන් පෙතන්ගොඩ 40/6, කවිඳු එදිරිවීර 39/3)",
        "date": "2018-01-14 17:55:04",
        "sid": "102",
        "title": "ගාල්ල මහින්දයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "කාසියේ වාසිය දිනාගත් අයර්ලන්ත යොවුන් පිලේ නායක හැරී ටෙක්ටර් කීවේ විශාල ලකුණු සංඛ්‍යාවක් පුවරුවට එකතු කිරීමෙන් පසු ශ්‍රී ලංකා කණ්ඩායම පීඩනයට පත්වනු දැකීම තම අපේක්‍ෂාව බවයි. එහෙත් කමිඳු මෙන්ඩිස් නම් වූ තුන් ඉරියව් ක්‍රීඩකයා නිසා සිය අපේක්‍ෂා දෙකින් එකක්වත් ඉෂ්ඨ කර ගැනීමට අයර්ලන්ත යොවුන් නායකයාට නොහැකි විය.\r\nයොවුන් ලෝක කුෂලාන තරගාලිය ආරම්භ කරමින් පැවැති පළමු තරගයේදීම ශ්‍රී ලංකා යොවුන් කණ්ඩායම අයර්ලන්තය පරදවා කඩුලු 7 ක විශිෂ්ට ජයක් අත්කරගත්තේය. මෙම තරගය නවසීලන්තයේ වැන්ගරෙයිහි කෝබම් ඕවල් පිටියේදී අද (14 වැනිදා) පැවැත්විණ.\r\nවිසිහය (26) වැනි ඕවරය නිමා වන විට කඩුල්ලක් දැවී ලකුණු 97 ක් ලබා සිටි අයර්ලන්ත ඉනිම මෝගන් ටොපින් දුවද්දී දැවී යාමත් සමගින් කඩා වැටෙන්නට විය. ලකුණු 117 දී නායක ටෙක්ටර් දැවී යාමත් ඉනිමේ නිමාවත් අතර රැස්කෙරුණු ලකුණු 90 දී කඩුලු 6 ක් බිඳ වැටිණ. ශ්‍රී ලංකා යොවුන් පිලේ නායකයාද වන කමිඳු මෙන්ඩිස් ලකුණු 35 කට කඩුලු 3 ක් දවාගත් අතර අයර්ලන්ත යොවුන් පිලේ ඉනිම ලකුණු 207 කට සීමා කෙරුණේ ශ්‍රී ලංකා යොවුන් ක්‍රීඩකයන්ගේ විශිෂ්ට පන්දු රැකීම හේතුවෙනි.\r\nලකුණු 208 ක ඉලක්කයක් කරා යාමට පිටියට බට ශ්‍රී ලංකා යොවුන් පිලට ලැබුණේ භයංකාර ආරම්භයකි. හසිත බෝයගොඩ සහ නිපුන් ධනංජය දෙදෙනාම ලකුණු 9 ක් වෙත්දී ආපසු හැරී ක්‍රීඩාගාරයට ගියහ. එහෙත් තවත් ධනංජය කෙනෙක් පිටියේ සිටියේය.\r\nධනංජය ලක්ෂාන් නොසැලී සිය පිත්ත හසුරුවමින් සිටින අතරේ අයර්ලන්ත යොවුන් පිලේ නායකයා තරගය තමන්ගේ පැත්තට හරවා ගැනීමට මාන බලමින් සිටියේ ලකුණු ගලා ඒම පාලනය කරමිනි. ශ්‍රී ලංකා යොවුන් පිලේ ලකුණු 50 වාර්තා වන විටත් ඕවර 12 ක් නිමා වී තිබිණ. ලකුණු ලබා නොගන්නා සෑම පන්දුවක් වටාම පීඩනය ගොඩනැඟෙමින් තිබිණ.\r\nමැක්ස් නෙවිල් විසින් ක්‍රිෂාන් සංජුල දවාගනු ලැබීමත් සමගම ලකුණු 51 කට කඩුලු 3 ක් විය. එහෙත් නායකයන් යනු අර්බුදකාරී තත්ත්වයකදී කණ්ඩායම තනි අතින් ඇදගෙන යන්නෝ මිස පසුබසින්නෝ නොවෙති. කමිඳු මෙන්ඩිස් කළේද එයයි.\r\nඅයර්ලන්ත පන්දු යවන්නන්ට හිස එසවීමට ඉඩ නොදුන් මෙන්ඩිස් පිටියට පිවිසි විගසම ආක්‍රමණයට පිළිපන්නේය. හතරේ පහර එකින් එක එක්වෙන්නට විය. කඩුලු අතර දිවීම වේගවත් වූයේය.\r\nඅයර්ලන්ත ක්‍රීඩකයන්ගේ පන්දු රැකීමේ දුර්වලතාවලින් ප්‍රයෝජන ගත් බැවින් පන්දු රකින්නෝ පීඩනයට පත්වූහ. පන්දු රැකීම තව තවත් දුර්වල විය.\r\nකමිඳුගේ ලකුණු ලබාගැනීමේ රටාව ලක්ෂාන්ට ආත්ම විශ්වාසය එන්නත් කරවන්නක් වූ බැවින් ඔහු නිර්භයව තමන්ට සුපුරුදු පුල් පහර කරා ගියේය. සිය අර්ධ ශතකය ලබාගැනීමෙන් පසුව වඩාත් වේගවත් වූ ලක්ෂාන් අයර්ලන්ත පන්දු යවන්නන්ට එලව එලවා පහර දෙන්නට වූයෙන් අයිරිෂ් ජාතිකයෝ හිස් බිමට නමා ගත්හ.\r\nසිවුවැනි කඩුල්ල වෙනුවෙන් ලකුණු 157 ක අඛණ්ඩ සම්බන්ධතාවක් ගොඩනැංවූ මෙම අලංකාර පිතිකරුවෝ දෙදෙනා කඩුලු හතක් ඉතිරිව තිබියදී  ශ්‍රී ලංකා කණ්ඩායම ජයටැඹ පසුකර කැඳවාගෙන ගියහ.\r\nතරගයේ රිද්මය වෙනස් කළ මෙන්ඩිස් ජයග්‍රාහී ලකුණ ලබාගත් පිතිකරුවාද විය. පන්දු 120 කට මුහුණ දුන් ලක්ෂාන් හතරේ පහර 8 කින් සහ හයේ පහරකින් සිය ඉනිම සරසද්දී නොදැවී ලකුණු 74 ක් ලබාගත් මෙන්ඩිස් මුහුණ දුන් පන්දු 73 කින් 6 ක් හතරේ සීමාවට යැවීය.\r\nපෙරවරුවේදී පැවැති වර්ෂාව හ්තුවෙන් තරගය ඕවර 48 කට සීමා විය",
        "date": "2018-01-14 18:21:25",
        "sid": "103",
        "title": "මෙන්ඩිස් - ලක්ෂාන් ශ්‍රී ලංකාව දිනවති",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ ‘ඒ’ ශ්‍රේණියේ තරග හයක් අද (12) අවසන්වූ අතර එහිදි එන්.සී.සී. පිලට එරෙහිව වරාය අධිකාරිය පිලත්, ද්‍රවිඩ සංගමයට එරෙහිව හලාවත මේරියන්ස් පිලත්, සැරසන්ස් පිලට එරෙහිව කෝල්ට්ස් පිලත්, යුදහමුදා පිලට එරෙහිව බදුරලිය යන කණ්ඩායම් පූර්ණ ජයග්‍රහණ වාර්තා කිරීමට  සමත්වූහ.\r\nබ්ලූම්ෆීල්ඞ් සහ සී.සී.සී. කණ්ඩායම් අතර තරගයත් මූවර්ස් සහ රාගම කණ්ඩායම් අතර තරගයත් ජයපරාජයෙන් තොරව අවසන් වුවද පළමු ඉනිමේ ජයග්‍රහණ හිමිකර ගැනීමට සී.සී.සී. සහ රාගම කණ්ඩායම් සමත්වූහ.\r\nගෙවිගිය මෙම සති අන්තයේදී වාර්තා වූ ශතක හතරෙන් ශතක දෙකකට හිමිකම් කීමට රාගම පිලේ ළහිරු මිලන්ත සමත්විය. මූවර්ස් පිලට එරෙහිව පළමු ඉනිමේදී ලකුණු 112 ක් සහ දෙවැනි ඉනිමේදී නොදැවී ලකුණු 150 ක් රැස්කිරීමට ළහිරු මිලන්ත සමත් වූයේය. සී.සී.සී. පිලේ සචිත් පතිරණත්, මූවර්ස් පිලේ චාමර සිල්වාත් වාර්තාවූ අනෙක් ශතක දෙකට හිමිකම් කියූහ.\r\nවරාය අධිකාරියේ චානක කොමසාරූ කඩුලු 10 ක්ද සැරසන්ස පිලේ රොෂාන් ජයතිස්ස සහ චතුර රංදුණු, බදුරලිය පිලේ නන්ද්‍රාස් ප්‍රසාද්, බ්ලූම්ෆීල්ඞ් පිලේ මලිත් ද සිල්වා, රාගම පිලේ අමිල අපෝන්සු කඩුලු 8 බැගින් දවාගනිමින් තරගය පුරා පන්දුවෙන් දස්කම් දැක්වූහ.\r\nමදුක ලියනපතිරනගේ (වරාය අධිකාරිය), ඩිල්රුවන් පෙරේරා (කෝල්ට්ස්) සහ මල්ක මදුශංක (යුදහමුදාව) ඉනිමකදී කඩුලු 5 බැගින් දවාගත් පන්දු යවන්නෝ වූහ.\r\nඑන්.සී.සී. සහ වරාය අධිකාරිය කණ්ඩායම් අතර කටුනායක නිදහස් වෙළඳ කළාපීය ක්‍රීඩාංගණයේදී\r\nවරාය අධිකාරිය පිලට කඩුලු 4 ක ජයක්\r\nඑන්.සී.සී. - පළමු ඉනිම - ඕවර 55.1 කදී සියලුදෙනා දැවී ලකුණු 220\r\n(මහේල උඩවත්ත 54, ළහිරු කුමාර 47, ඇන්ජලෝ පෙරේරා 42, මාලින්ග අමරසිංහ 29, ලසිත් ඇඹුල්දෙණිය නොදැවී 24, මදුක ලියනපතිරනගේ 52/5, චානක කොමසාරූ 78/3)\r\nවරාය අධිකාරිය - පළමු ඉනිම - ඕවර 40.5 කදී සියලුදෙනා දැවී ලකුණු 121\r\n(අකලංක ගනේගම නොදැවී 24, ළහිරු කුමාර 28/2, ලසිත් ඇඹුල්දෙණිය 28/2)\r\nඑන්.සී.සී. - දෙවැනි ඉනිම - ඕවර 55.1 කදී සියලුදෙනා දැවී ලකුණු 120\r\n(සදුන් වීරක්කොඩි 25, ඇන්ජලෝ පෙරේරා 22, සචින්ත පිරීස් නොදැවී 27, චානක කොමසාරූ 49/7, නලින් ප්‍රියදර්ෂන 48/3)\r\nවරාය අධිකාරිය - දෙවැනි ඉනිම - ඕවර 76.1 කදී කඩුලු 6 ක් දැවී ලකුණු 220\r\n(යොහාන් ද සිල්වා 23, නික් කොම්ප්ටන් 21, ඉශාන් රංගන 51, ගයාන් මනීෂාන් 46, මදුක ලියනපතිරණගේ 45, ප්‍රශාන් වික්‍රමසිංහ නොදැවී 21, ළහිරු කුමාර 35/2, සචිත්‍ර පිරීස් 48/2)\r\nද්‍රවිඩ සංගමය සහ හලාවත මේරියන්ස් කණ්ඩායම් අතර පී.සරවණමුත්තු ක්‍රීඩාංගණයේදී\r\nහලාවත මේරියන්ස්ට කඩුලු 6 ක ජයක්\r\nද්‍රවිඩ සංගමය - පළමු ඉනිම - ඕවර 81.2 කදී සියලුදෙනා දැවී ලකුණු 305\r\n(ධනංජය ද සිල්වා 72, යොහාන් මෙන්ඩිස් 61, රංගන හේරත් 45, ජීවන් මෙන්ඩිස් 42, රමිත් රඹුක්වැල්ල 22, බිනුර ප්‍රනාන්දු නොදැවී 21, අසිත ප්‍රනාන්දු 51/4, සචිත්‍ර සේරසිංහ 68/3, ශෙහාන් ජයසූරිය 76/2)\r\nහලාවත මේරියන්ස් - පළමු ඉනිම - ඕවර 67.1 කදී සියලුදෙනා දැවී ලකුණු 296\r\n(ශෙහාන් ජයසූරිය 22, ඕෂධ ප්‍රනාන්දු 81, සචිත්‍ර සේරසිංහ 65, ඉසුරු උදාන 44, රංගන හේරත් 62/3, ජීවන් මෙන්ඩිස් 80/3, ධනංජය ද සිල්වා 34/2)\r\nද්‍රවිඩ සංගමය - දෙවැනි ඉනිම - ඕවර 58.1 කදී සියලුදෙනා දැවී ලකුණු 197\r\n(සිතාර ගිම්හාන් 61, මනෝජ් සරත්චන්ද්‍ර 63, ජීවන් මෙන්ඩිස් 27, මාලින්ද පුෂ්පකුමාර 86/4, සචිත්‍ර සේරසිංහ 9/2, ශෙහාන් ජයසූරිය 39/2, අසිත ප්‍රනාන්දු 47/2)\r\nහලාවත මේරියන්ස් - දෙවැනි ඉනිම - ඕවර 31.4 කදී කඩුලු 4 ක් දැවී ලකුණු 207\r\n(ශෙහාන් ජයසූරිය 62, ඕෂධ ප්‍රනාන්දු නොදැවී 88, ඉසුරු උදාන නොදැවී 22, රංගන හේරත් 51/2, ධනංජය ද සිල්වා 60/2)\r\nකෝල්ට්ස් සහ සැරසන්ස් කණ්ඩායම් අතර කෝල්ට්ස් ක්‍රීඩාංගණයේදී\r\nකෝල්ට්ස් පිලට ලකුණු 226 ක ජයක්\r\nකෝල්ට්ස් - පළමු ඉනිම - ඕවර 79.3 කදී සියලුදෙනා දැවී ලකුණු 246\r\n(ප්‍රියමාල් පෙරේරා 92, අවිශ්ක ප්‍රනාන්දු 72, සදීර සමරවික්‍රම 31, රොෂාන් ජයතිස්ස 51/5, චතුර රංදුණු 78/3, සචිත්‍ර පෙරේරා 48/2)\r\nසැරසන්ස් - පළමු ඉනිම - ඕවර 55 කදී සියලුදෙනා දැවී ලකුණු 152\r\n(මොහොමඞ් ජලීල් 29, ප්‍රමෝද් මදුවන්ත 38, රොෂාන් ජයතිස්ස 23, කවිශ්ක අංජුල 38/4, ප්‍රභාත් ජයසූරිය 42/3, මොහොමඞ් ශිරාස් 28/2)\r\nකෝල්ට්ස් - දෙවැනි ඉනිම - ඕවර 85.5 කදී සියලුදෙනා දැවී ලකුණු 277\r\n(සංගීත් කුරේ 34, සධීර සමරවික්‍රම 35, විශාද් රංදික 50, ප්‍රියමාල් පෙරේරා 21, අසිත ප්‍රනාන්දු 26, ඩිල්රුවන් පෙරේරා 52, කවිශ්ක අංජුල 35, චතුර රංදුණු 107/5, රොෂාන් ජයතිස්ස 56/3)\r\nසැරසන්ස් - දෙවැනි ඉනිම - ඕවර 44.1 කදී සියලුදෙනා දැවී ලකුණු 145\r\n(තනුක දාබරේ 52, ගමිඳු අමරසිංහ 21, හර්ෂ කුරේ 27, ඩිල්රුවන් පෙරේරා 46/5, ප්‍රභාත් ජයසූරිය 63/4)\r\nයුදහමුදාව සහ බදුරලිය කණ්ඩායම් අතර මග්ගොන සරේ ක්‍රීඩාංගණයේදී\r\nබදුරලිය පිලට කඩුලු 6 ක ජයක්\r\nයුදහමුදාව - පළමු ඉනිම - ඕවර 51 කදී සියලුදෙනා දැවී ලකුණු 152\r\n(අශාන් රංදික 30, ජනිත් සිල්වා නොදැවී 27, දිල්ශාන් ද සොයිසා 24, නන්ද්‍රාස් ප්‍රසාද් 41/5, දිලේෂ් ගුණරත්න 36/4)\r\nබදුරලිය - පළමු ඉනිම - ඕවර 82 කදී සියලුදෙනා දැවී ලකුණු 248\r\n(පැතුම් නිස්සංක 49, දිල්හාන් කුරේ 31, රමිදු ද සිල්වා 65, සංජය චතුරංග නොදැවී 69, මල්ක මදුශංක 41/5, සම්පත් පෙරේරා 49/3)\r\nයුදහමුදාව - දෙවැනි ඉනිම - ඕවර 65 කදී සියලුදෙනා දැවී ලකුණු 221\r\n(දිල්ශාන් ද සිල්වා 21, දුශාන් විමුක්ති 46, සම්පත් පෙරේරා 39, ජනිත් ද සිල්වා 37, අලංකාර අසංක 91/4, නන්ද්‍රාස් ප්‍රසාද් 54/3, දිලේෂ් ගුණරත්න 48/2)\r\nබදුරලිය - දෙවැනි ඉනිම - ඕවර 39.2 කදී කඩුලු 4 ක් දැවී ලකුණු 126\r\n(පැතුම් නිස්සංක නොදැවී 60, ශිරාන් රත්නායක 29, මල්ක මදුශංක 37/2)\r\nබ්ලූම්ෆීල්ඞ් සහ සී.සී.සී. කණ්ඩායම් අතර බ්ලූම්ෆීල්ඞ් ක්‍රීඩාංගණයේදී\r\nසී.සී.සී. පිලට පළමු ඉනිමේ ජයක්\r\nසී.සී.සී. - පළමු ඉනිම - ඕවර 90.3 කදී සියලුදෙනා දැවී ලකුණු 445\r\n(සචිත් පතිරණ 168, මාධව වර්ණපුර 85, ලසිත් අබේරත්න 25, කවින් බණ්ඩාර 24, රොන් චන්ද්‍රගුප්ත 20, ළහිරු මදුශංක 28, ළහිරු ගමගේ නොදැවී 23, රමේෂ් මෙන්ඩිස් 84/2, මලිත් ද සිල්වා 116/5)\r\nබ්ලූම්ෆීල්ඞ් - පළමු ඉනිම - ඕවර 100.3 කදී සියලුදෙනා දැවී ලකුණු 334\r\n(නිපුන් කරුණානායක 54, නිසල් ෆ්‍රැන්සිස්කෝ 72, රමේෂ් මෙන්ඩිස් 46, ප්‍රමෝද් හෙට්ටිවත්ත 78, තිරාන් ධනපාල 27, සචිත් පතිරණ 91/4, අශාන් ප්‍රියංජන් 49/3)\r\nසී.සී.සී. - දෙවැනි ඉනිම - ඕවර 58.2 කදී කඩුලු 8 ක් දැවී ලකුණු 310\r\n(කවීන් බණ්ඩාර 85, මාධව වර්ණපුර 20, සචිත් පතිරණ 84, ළහිරු මදුශංක නොදැවී 52, මනෙල්ක ද සිල්වා 27, ළහිරු සමරකෝන් 75/4, මලිත් ද සිල්වා 56/3)\r\nමූවර්ස් සහ රාගම කණ්ඩායම් අතර මුවර්ස් ක්‍රීඩාංගණයේදී\r\nරාගමට පළමු ඉනිමේ ජයක්\r\nරාගම - පළමු ඉනිම - ඕවර 83 කදී සියලුදෙනා දැවී ලකුණු 380\r\n(ළහිරු මිලන්ත 112, රොෂේන් සිල්වා 37, ජනිත් ලියනගේ 97, ඉශාන් ජයරත්න 63, තරිඳු රත්නායක 93/3, කෝසල කුලසේකර 32/2, සජීව වීරකෝන් 95/2)\r\nමූවර්ස් - පළමු ඉනිම - ඕවර 60 කදී සියලුදෙනා දැවී ලකුණු 241\r\n(පබසර වඩුගේ 29, තිලක්ෂ සුමනසිරි 22, චාමර සිල්වා 121, දෙනුවන් රාජකරුණා 20, අමිල අපෝන්සු 79/6, නිශාන් පිරීස් 41/2)\r\nරාගම - දෙවැනි ඉනිම - ඕවර 70 කදී කඩුලු 5 ක් දැවී ලකුණු 317\r\n(උදාර ජයසුන්දර 44, සමින්ද ප්‍රනාන්දු 36, ළහිරු මිලන්ත නොදැවී 150, රොෂේන් සිල්වා 38, සමීර ද සොයිසා නොදැවී 21, සඳකැන් පතිරණ 103/3, තරිඳු රත්නායක 69/2)\r\nමූවර්ස් - දෙවැනි ඉනිම - ඕවර 36 කදී කඩුලු 7 ක් දැවී ලකුණු 132\r\n(පබසර වඩුගේ 69, සහන් නානායක්කාර 42/3, අමිල අපෝන්සු 27/2, නිශාන් පිරීස් 58/2)",
        "date": "2018-01-14 18:50:52",
        "sid": "104",
        "title": "වරාය අධිකාරිය-මේරියන්ස්-කෝල්ට්ස්-බදුරලිය ජය ගනිති",
        "wid": "1"
    },
    {
        "category": "ක්‍රිකට්",
        "content": "ජේසන් රෝයිගේ (180) සහ ජෝ රූට්ගේ (නොදැවී 91) වාර්තාගත සම්බන්ධතාව හමුවේ ඕස්ට්‍රේලියාවට එරෙහිව මෙල්බර්න් ක්‍රිකට් ක්‍රීඩාංගණයේදී ඊයේ (14 වැනිදා) පැවැති පළමු එක්දින තරගයෙන් කඩුලු 5 ක ජයක් වාර්තා කිරීමට එංගලන්ත කණ්ඩායම සමත් විය. \r\nජයග්‍රහණය සඳහා ලකුණු 305 ක ඉලක්කයක් හඹාගිය එංගලන්ත ක්‍රීඩකයෝ කඩුලු 5 ක් පමණක් දැවී පන්දු 7 ක් ඉතිරිව තිබියදී එම ඉලක්කය පසුකර ගියහ. පන්දු 110 කදී හතරේ පහර 5 ක් සමග නොදැවී ලකුණු 91 ක් රැස්කළ නායක ජෝ රූට්, එංගලන්ත කණ්ඩායම ජයග්‍රහණය කරා ගෙන ගියේය. \r\nඑහිදී ප්‍රවේගකාරී පිතිහරඹයක නිරත වූ ජේසන් රෝයි පන්දු 151 කදී හයේ පහර 5 ක් සහ හතරේ පහර 16 ක් සමග ලකුණු 180 ක් රැස්කරමින් එංගලන්ත කණ්ඩායමේ ජයග්‍රහණය සඳහා මනා අඩිතාලමක් දැමීය. එය ඔහුගේ ඉහළම එක්දින ඉනිම මෙන්ම එංගලන්ත පිතිකරුවකු එක්දින තරගයකදී රැස්කළ ඉහළම ලකුණු සංඛ්‍යාවද විය. ජෝ රූට් සමග එක්ව සිවුවැනි කඩුල්ල වෙනුවෙන් පන්දු 220 කදී ලකුණු 221 ක සම්බන්ධතාවක් ගොඩනැගීමටද රෝයි සමත් වූ අතර එය එංගලන්ත පිතිකරුවන් දෙදෙනෙක් එක්ව එක්දින තරගයක ඕනෑම කඩුල්ලක් වෙනුවෙන් ගොඩනැගූ තෙවැනි ඉහළම සම්බන්ධතාවද විය. \r\nමෙම තරගයේදී ඕස්ට්‍රේලියානු පන්දු යවන්නෝ දැඩි ලෙස පහර කෑමකට ලක් වූ අතර මිචෙල් ස්ටාර්ක්ගේ ඕවර 10 දී ලකුණු 71 ද, ඇඩම් සම්පාගේ ඕවර 10 දී ලකුණු 72 ද, පැට් කමින්ස් ඕවර 10 දී ලකුණු 63 ද රැස්කිරීමට එංගලන්ත පිතිකරුවෝ සමත් වූහ. එහිදී මිචෙල් ස්ටාර්ක් සහ පැට් කමින්ස් අතරේ කඩුලු 2 බැගින් බෙදී ගියේය. \r\nපළමුවෙන් පන්දුවට පහරදුන් ඕස්ට්‍රේලියානු කණ්ඩායම වෙනුවෙන් ශතකයක් ලබාගැනීමට ඒරන් ෆින්ච් (107) සමත් වූහ. පන්දු 119 කට මුහුණදුන් ෆින්ච්, සිය 9 වැනි එක්දින ශතකය හයේ පහර 3 කින් සහ හතරේ පහර 10 කින් අලංකාර කළේය. මිචෙල් මාෂ් (50) සමග එක්ව සිවුවැනි කඩුල්ල වෙනුවෙන් පන්දු 128 කදී ලකුණු 118 ක සම්බනධතාවක් ගොඩනැගීමටද ෆින්ච් සමත් විය. පන්දු 68 කදී වාර්තා වූ මාෂ්ගේ අර්ධ ශතකයට හයේ පහර 2 ක් සහ හතරේ පහර 2 ක් ඇතුළත් විය. \r\nහය වැනි කඩුල්ල වෙනුවෙන් පන්දු 61 කදී ලකුණු 80 ක සම්බන්ධතාවක් ගොඩනැගූ මාර්කස් ස්ටොයිනිස් (60) සහ ටිම් පේන් (27) ඕස්ට්‍රේලියානු ඉනිමේ ලකුණු සංඛ්‍යාව 300 සීමාවෙන් ඔබ්බට රැගෙන ගියහ. පන්දු 40 කදී වාර්තා වූ ස්ටොයිනිස්ගේ අර්ධ ශතකය හයේ පහර 2 කින් සහ හතරේ පහර 5 කින් සමන්විත විය.\r\nඕස්ට්‍රේලියාව  - ඕවර 50 කදී කඩුලු 8 ක් දැවී 304\r\n(ඒරන් ෆින්ච් 107, ස්ටීවන් ස්මිත් 23, මිචෙල් මාෂ් 50, මාර්කස් ස්ටොයිනිස් 60, ටිම් පේන් 27, ලයාම් ප්ලන්කට් 71/3, ආදිල් රෂීඞ් 73/2) \r\nඑංගලන්තය - ඕවර 48.5 කදී කඩුලු 5 ක් දැවී 308 \r\n(ජේසන් රෝයි 180, ජෝ රූට් නොදැවී 91, පැට් කමින්ස් 63/2, මිචෙල් ස්ටාක් 71/2) ",
        "date": "2018-01-15 14:06:58",
        "sid": "105",
        "title": "රෝයි - රූට් එංගලන්තය දිනවති",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා කණ්ඩායම මේ වන විට බෙහෙවින් අයසට පත්ව සිටින කණ්ඩායමක් වූවත් ශ්‍රී ලංකා කණ්ඩායම පුහුණුකිරීමේ අභියෝගය තමන් සතුටින් බාරගන්නා බව නව පුහුණුකරු චන්දික හතුරුසිංහ මහතා කියයි. බංග්ලාදේශ කණ්ඩායමේ හිටපු පුහුණුකරුවාද වන හතුරුසිංහ මහතා බංග්ලාදේශයේදී පැවැත්වෙන තුන්කොන් තරගාවලිය සඳහා ශ්‍රී ලංකා කණ්ඩායම සමගින් බංග්ලාදේශයට යාමෙන් පසුව පැවැති පළමු වැනි පුවත් පත් සාකච්ඡාවේදී එසේ කියා සිටියේය. \r\n“ශ්‍රී ලංකා කණ්ඩායමට ගොඩාක් දියුණු වෙන්න තියෙනවා” යයි කී හතුරුසිංහ මහතා ඉදිරියේදී ශ්‍රී ලංකා කණ්ඩායමට එම අභියෝග ජයගත හැකිවෙතැයි සුබවාදීව පසුවෙයි. මේ වන විට ශ්‍රී ලංකා කණ්ඩායමේ නායකත්වය මෙන්ම ක්‍රීඩක සංයුතියද බරපතළ වෙනස්කම් වලට ලක්කර තිබේ. \r\n“මේ අභියෝගය බාරගත්තේ ඉතාමත් උද්යෝගයෙන්. මගේ වර්තමාන කණ්ඩායම සතු දස්කම් සම්බන්ධයෙන් මම මහත් උද්යෝගිමත් ස්ථාවරයක සිටිනවා” යයිද 49 වියැති හතුරුසිංහ මහතා පැවසීය. \r\nශ්‍රී ලංකාව, බංග්ලාදේශය සහ සිම්බාබ්වේ අතර පැවැත්වෙන තුන්කොන් එක්දින තරගාවලිය අද (15 වැනිදා) ආරම්භ විය. එහි පළමු තරගය බංග්ලාදේශ සහ සිම්බාබ්වේ කණ්ඩායම් අතර අද පැවැත්වෙයි. ශ්‍රී ලංකාව සහ සිම්බාබ්වේ කණ්ඩායම් අතර තරගය 17 වැනිදා (බදාදා) පැවැත්වේ. ශ්‍රී ලංකාව සහ බංග්ලාදේශය අතර තරගය 19 වැනිදා පැවැත්වෙයි. \r\nවත්මන් එක්දින කණ්ඩායම් ශ්‍රේණිගත කිරීම අනුව බංග්ලාදේශය කණ්ඩායම ප්‍රසාද ලකුණු 92 ක් සමගින් 7 වැනි ස්ථානයේ රැඳී සිටින අතර ප්‍රසාද ලකුණු 88 ක් පමණක් හිමි ශ්‍රී ලංකා කණ්ඩායම 8 වැනි ස්ථානය දක්වා පහත වැටී සිටී. එක්දින ශ්‍රේණිගත ලයිස්තුවේ පහළින් සිටි බංග්ලාදේශ කණ්ඩායම 7 වැනි ස්ථානය දක්වා ඉහළ නැගීමේදී ඒ වෙනුවෙන් කණ්ඩායමට ගුරුහරුකම් දුන් පුහුණුකරුවා චන්දික හතුරුසිංහ මහතාය. ඒ අතරවාරයේදී ශ්‍රී ලංකාවේදී පැවැති ටෙස්ට්, එක්දින සහ විස්සයි-20 තරගාවලි තුනම සමකරගැනීමටද බංග්ලාදේශ ක්‍රීඩකයෝ සමත් වූහ. \r\nශ්‍රී ලංකා කණ්ඩායම ශ්‍රේණිගත ලයිස්තුවේ පහළ වැටීමට ප්‍රධාන හේතුවක් වූයේ පසුගිය වසරේදී මුහුණ දුන් පරාජයන් වැලයි. ශ්‍රී ලංකා කණ්ඩායම වසර 2017 දී මුහුණ දුන් එක්දින තරග 29 න් ජයගත හැකිවූයේ තරග 5 ක් පමණි. එය වසර 1987 න් පසු ශ්‍රී ලංකා කණ්ඩායම මුහුණ දුන් වඩාත්ම අභාග්‍යසම්පන්න වර්ෂය 2017 ලෙසින් සැලකේ. \r\nතමන්ගේ පැරණි කණ්ඩායම වූ බංග්ලාදේශ පිල වෙනුවෙන් තවමත් ලැදියාවක් තිබේද යන්න කළ විමසීමේදී “එහෙම එකක් නෑ” යයි කී හතුරුසිංහ මහතා තුන්කොන් තරගාවලිය සම්බන්ධයෙන් බංග්ලාදේශ පිලට සුබ පැතුවේය. \r\n“මා ඔවුන් එක්ක ළඟින් වැඩ කරලා තියෙනවා. මා ඔවුන්ව හොඳින් දන්නවා. ඒත් ශ්‍රී ලංකා කණ්ඩායම හොඳින් තරග කරනවා දකින්න මට අවශ්‍යයි” යයිද හතුරුසිංහ මහතා පැවසීය. \r\nමේ අතර ශ්‍රී ලංකා නායක ඇන්ජලෝ මැතිව්ස් කියා සිටියේ නැවතත නායකත්වයට පත්වීම සම්බන්ධයෙන් තමන් සතුටට පත්වන බවයි. \r\n“මා එය නැවත බලාපොරොත්තු වුණේ නෑ. ඒත් දැන් මම ඒ අභියෝග වලට මුහුණ දීමට බලාපොරොත්තුවෙන් සිටිනවා” යයිද මැතිව්ස් පැවසීය. \r\nතරගාවලියේ සියලුම තරග මධ්‍යාහ්න 12.00 ට (ශ්‍රී ලංකාවේ වේලාවෙන් දහවල් 11.30 ට) ආරම්භ වේ.",
        "date": "2018-01-15 14:30:23",
        "sid": "106",
        "title": "හතුරුසිංහගෙන් එඩිතර ප්‍රකාශයක්",
        "wid": "1"
    },
    {
        "category": "ක්‍රිකට්",
        "content": "බංග්ලාදේශය සහ සිම්බාබ්වේ අතර බංග්ලදේශයේ ශ්‍රේ බංග්ලා ක්‍රීඩාංගණයේදී අද  (15 වැනිදා) පැවැති තරගයෙන් සිම්බාබ්වේ කණ්ඩායමට එරෙහිව කඩුලු 8 ක පහසු ජයක් අත්කර ගැනීමට බංග්ලාදේශ කණ්ඩායම සමත් විය.\r\nජයග්‍රහණය සඳහා ලකුණු 171 ක ඉලක්කයක් හඹාගිය බංග්ලාදේශ ක්‍රීඩකයෝ ඕවර 28.3 ක් අවසානයේ කඩුලු 2 ක් පමණක් දැවී එම ඉලක්කය පසුකර ගියෝය. ටමීම් ඉක්බාල් (නොදැවී 84) සහ මුෂ්ෆිකුර් රහීම් (නොදැවී 17) එක්ව තෙවැනි කඩුල්ල වෙනුවෙන් පන්දු 56 කදී ලකුණු 63 ක නොබිඳණු සම්බන්ධතාවක් ගොඩනගමින් බංග්ලාදේශ කණ්ඩායම ජයග්‍රහණය කරා ගෙන ගියහ.\r\nපන්දු 93 කට මුහුණදුන් ටමීම් ඉක්බාල් සිය 24 වැනි එක්දින අර්ධ ශතකය හයේ පහරකින් සහ හතරේ පහර 8 කින් සැරසිය. සකීබ් අල් හසන් (37) සමග එක්ව දෙවැනි කඩුල්ල වෙනුවෙන් පන්දු 91 කදී ලකුණු 78 ක සම්බන්ධතාවක් ගොඩනැගීමටද ඉක්බාල් සමත් වූ අතර පන්දු 46 කදී වාර්තා වූ සකීබ්ගේ ඉනිම හතරේ පහර 5 කින් සමන්විත විය.\r\nබංග්ලාදේශ පිල වෙනුවෙන් දක්ෂ පන්දු යැවීමක නිරත වූ සකීබ් අල් හසන්, ලකුණු 43 කට කඩුලු 3 ක් දවාගත්තේ සිම්බාබ්වේ කණ්ඩායමේ නායක ග්‍රේම් ක්‍රීමර්ගේ කඩුල්ලද සමගිනි. සිම්බාබ්වේ කණ්ඩායම අඩු ලකුණු සංඛ්‍යාවකට සීමා කිරීම සඳහා සකීබ්ට අනගි සහායක් දුන් රුබෙල් හුසේන් සහ මුස්ටෆිසුර් රෙහෙමාන් කඩුලු 2 බැගින් දවාගත්හ.\r\nසිම්බාබ්වේ ඉනිමේ වැඩිම ලකුණු ලාභියා වූ සිකන්දර් රාසා පන්දු 99 කදී හයේ පහර 2 ක් සහ හතරේ පහර 2 ක් සමගින් ලකුණු 52 ක් රැස්කළේය. පීටර් මුවර් (33) සමග එක්ව හයවැනි කඩුල්ල වෙනුවෙන් පන්දු 84 කදී ලකුණු 50 ක සම්බන්ධතාවක් ගොඩනැගීමටද රාසා සමත් විය. අර්ධ ශතකය ලබාගැනීමෙන් අනතුරුව රාසා දුවද්දි දවාගැනීමට සකීබ් අල් හසන් සහ මුෂ්ෆිකුර් රහීම් සමත් වීමත් සමග එම සම්බන්ධතාව නිමාවට පත් විය.\r\nසිම්බාබ්වේ පිල - ඕවර 49 කදී සියලු දෙනා දැවී 170\r\n(හැමිල්ටන් මසකඞ්සා 15, බ්‍රෙන්ඩන් ටේලර් 24, සිකන්දර් රාසා 52, පීටර් මුවර් 33, සකීබ් අල් හසන් 43/3, රුබෙල් හුසේන් 24/2, මුස්තෆිසුර් රෙහෙමාන් 29/2)\r\nබංග්ලාදේශ පිල - ඕවර 28.3 කදී කඩුලු 2 ක් දැවී 171\r\n(ටමීම් ඉක්බාල් නොදැවී 84, එනමුල් හක් 19, සකීබ් අල් හසන් 37, මුෂ්ෆිකුර් රහීම් නොදැවී 14, සිකන්දර් රාසා 53/2)",
        "date": "2018-01-15 16:13:52",
        "sid": "107",
        "title": "ටමීම් - සකීබ් බංග්ලාදේශයට ජය ගෙනෙති",
        "wid": "1"
    },
    {
        "category": "ක්‍රිකට්",
        "content": "‘ඩයලොග් 4G - සන්ඬේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ (2018) 15 වැනි සතිය නිමාවන විට සමස්ත ලංකා පාසල් කාණ්ඩයේ පළමු ස්ථානයේ රැදී සිටින ඩෙලන් පීරිස් (ගල්කිස්ස සාන්ත තෝමස් විදුහල) සහ දෙවැනි ස්ථානයේ රැදී සිටින සචින් සිල්වා (බම්බලපිටිය ශාන්ත පීතර විදුහල) අතර පවතින පරතරය ඡන්ද 6979 ක් දක්වා ඉහළ ගොස් තිබේ. \r\n ගෙවී ගිය සතිය තුළදී ලබාගත් ඡන්ද 1,842 ත් සමගින් ඩෙලන් පීරිස් මේ වන විට මුළු ඡන්ද සංඛ්‍යාව 16,1956 ක් ලබා සිටියි. සචින් සිල්වා මේ වන විට ලබා සිටින මුළු ඡන්ද සංඛ්‍යාව 9,977 ක් වන අතර ගෙවී ගිය සතිය තුළදී ඔහු ලබාගෙන් ඇත්තේ ඡන්ද 1,153 ක් පමණි.   \r\nකොළඹ ඩී.එස්. සේනානායක විදුහලේ විහන් ගුණසේකර සහ කොළඹ ආනන්ද විදුහලේ අසෙල් සිගේරා පිළිවෙලින් ඡන්ද 4,591 ක් සහ 2,849 ක් බැගින් ලබා සමස්ත ලංකා පාසල් කාණ්ඩයේ තෙවැනි සහ සිවුවැනි ස්ථානවල රැදී සිටිති. \r\n කොළඹ කේරි විදුහලේ දෙනුවන් පෙරේරා ඡන්ද 8,251 ක් ලබාගනිමින් නැගී එන කාණ්ඩයේ පෙරමුණ ගෙන ඇති අතර රත්නපුර ශාන්ත ඇලවීෂියස් විදුහලේ කෙනුල ගුණරත්න ඡන්ද 5,310 ක් ලබාගනිමින් එම කාණ්ඩයේ දෙවැනි ස්ථානයේ පසුවේ. \r\n බාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සිය ඡන්ද සංඛ්‍යාව 5,155 ක් දක්වා වැඩිකරගෙන ඇති අතර එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 3,754 කි. \r\n මෙම තරගයට අදාළ කූපන්පත් විජය පුවත්පත් සමාගමේ ලංකාදීප, අද, ඬේලි මිරර් සහ ඬේලි එෆ්.ටී. යන දිනපතා පුවත්පත්වලද, ‘සන්ඬේ ටයිම්ස්’ සහ ‘දේශය’ යන සති අන්ත පුවත්පත්වලද අන්තර්ගත වේ. තමන් කැමතිම පාසල් ක්‍රිකට් ක්‍රීඩකයා වෙනුවෙන් මනාප පළ කිරීම සඳහා ලබන වසරේ අප්‍රේල් මාසය දක්වා පාඨකයන්ට අවස්ථාව තිබේ. www.dialog.lk/cricket යන වෙබ් අඩවියට පිවිසීමෙන් අන්තර් ජාලය ඔස්සේ මනාප පළ කිරීමටද පාඨකයන්ට අවස්ථාව හිමිවේ. \r\n කූපන්පත් මගින් යොමු කෙරෙන මනාප සහ අන්තර් ජාලය මගින් පළකරන මනාප සතිපතා ගණනය කෙරෙන අතර එහි නිල ප්‍රතිඵල ‘සන්ඬේ ටයිම්ස්’ පුවත්පතේ මෙන්ම ‘සන්ඬේ ටයිම්ස්’ වෙබ් අඩවියේද ‘ලංකදීප’ පුවත් පතේ සහ ‘කෙළිමඬළ’ වෙබ් අඩවියේත් පළකෙරේ.",
        "date": "2018-01-15 16:32:03",
        "sid": "108",
        "title": "ඩෙලන් - සචින් අතර පරතරය වැඩිවෙයි",
        "wid": "1"
    },
    {
        "category": "ක්‍රිකට්",
        "content": "ඕස්ට්‍රේලියාවේදී පැවැත්වෙන කාන්තා බිග් බෑෂ් විස්සයි20 ක්‍රිකට් තරගාවලියේ චමරි අතපත්තු ක්‍රීඩා කරන මෙල්බර්න් රෙනෙගේඞ්ස් කණ්ඩායමට එරෙහිව අද (15 වැනිදා) පැවැති තරගයෙන් ලකුණු 4 ක තියුණු ජයක් අත්කර ගැනීමට හෝබාට් හරිකේන්ස් කණ්ඩායම සමත් විය. \r\nජයග්‍රහණය සඳහා ලකුණු 121 ක ඉලක්කයක් හඹාගිය මෙල්බර්න් රෙනෙගේඞ්ස් කණ්ඩායමට ඕවර 20 අවසානයේ කඩුලු 6 ක් දැවී රැස්කරගත හැකි වූයේ ලකුණු 116 ක් පමණි. මෙල්බර්න් කණ්ඩායමේ වැඩිම ලකුණු ලාභිණිය බවට පත් වූ ඇමී සැටර්ත්වයිට් පන්දු 58 කදී හතරේ පහර 9 ක් සමගින් ලකුණු 65 ක් රැස්කළාය. \r\nමෙල්බර්න් ඉනිමේ පස්වැනි පිතිකාරිණිය ලෙස පිටියට පිවිසි චමරි අතපත්තුට පන්දු 25 කදී හතරේ පහරක් සමගින් රැස්කරගත හැකි වූයේ ලකුණු 19 ක් පමණි. බෘක් හෙප්බර්ම්ගේ පන්දුවක් හමුවේ වෙරෝනිකා පයික් අතට උඩ පන්දුවක් දෙමින් චමරි පිටියෙන් ඉවත්ව ගියාය. \r\nපළමුවෙන් පන්දුවට පහරදුන් හෝබාට් හරිකේන්ස් කණ්ඩායම ඕවර 20 ක් අවසානයේ ලකුණු 120 ක් රැස්කළ අතර වේදා ක්‍රිෂ්ණමුත්තු පන්දු 35 කදී හතරේ පහර 6 ක් සමග ලකුණු 40 ක් රැස්කරමින් හෝබාට් ඉනිමේ ලකුණු සංඛ්‍යාව ඉහළ දැමුවාය. \r\nහෝබාට් හරිකේන්ස් පිල - ඕවර 20 කදී කඩුලු 9 ක් දැවී 120 \r\n(ස්ටෙෆානි ඩෆාරා 28, වේදා ක්‍රිෂ්ණමූර්ති 40, ජෝජියා රෙඞ්මයින් 20, ලියා ටහූහූ 25/3, හේලි ජෙන්සෙන් 11/2, ජෝජියා වර්හැම් 22/2) \r\nමෙල්බර්න් රෙනෙගේඞ්ස් පිල - ඕවර 20 කදී කඩුලු 6 ක් දැවී 116  \r\n(එමා ඉංලිස් 14, ඇමී සැටර්ත්වයිට් 68, චමරි අතපත්තු 19, බෘක් හෙප්බර්ම් 24/3) ",
        "date": "2018-01-15 17:19:02",
        "sid": "109",
        "title": "චමරිලාගේ මෙල්බර්න් පිලට තවත් පරාජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ හයවැනි සතිය අවසාන වන විට ‘ඒ’ ශ්‍රේණිය යටතේ පැවැත්වෙන තරගාවලියේ ‘ඒ’ කාණ්ඩයේ පෙරමුණ ගැනීමට ප්‍රසාද ලකුණු 66.76 ක් ලබාගත් කෝල්ට්ස් කණ්ඩායම සමත්වී ඇති අතර. ‘බී’ කාණ්ඩයේ පෙරමුණ ගැනීමට ප්‍රසාද ලකුණු 82.445 ක් ලබාගත් හලාවත මේරියන්ස් කණ්ඩායම සමත්වී ඇත.\r\nමේ වනවිය තරග හයකට සහභාගිවී ඇති කෝල්ට්ස් කණ්ඩායම තරග දෙකක් ජයගෙන එක් තරගයක් පරාජයට පත්වී තරග තුනක් ජය පරාජයෙන් තොරව අවසන් කරගෙන ඇති අතර හලාවත මේරියන්ස් කණ්ඩායම තරග පහකට සහභාගිවී ඉන් තරග හතරක් ජයගෙන එක් තරගයක ලකුණු සමවීමෙන් අවසන්වී ඇත",
        "date": "2018-01-16 14:51:04",
        "sid": "110",
        "title": "කෝල්ට්ස් - මේරියන්ස් පෙරමුණ ගනිති",
        "wid": "1"
    },
    {
        "category": "ක්‍රිකට්",
        "content": "ගම්පොල වික්‍රමබාහු ජාතික පාසලට එරෙහිව ගොඩිගමුවේදී පැවැති අන්තර් පාසල් වයස 13 න් පහළ ‘සිංගර් කුසලාන’ ක්‍රිකට් තරගාවලියේ II කොටසේ පෙර අර්ධ අවසන් පූර්ව තරගයේදී ලබාගත් ප්‍රසාද ලකුණු සංඛ්‍යාව අනුව ධර්මාලෝක විදුහල අර්ධ අවසන් පූර්ව වටයට සුදුසුකම් ලැබීය. \r\nඑහිදී නොදැවී ලකුණු 152 ක් රැස්කිරීමට කැලණිය ශ්‍රී ධර්මාලෝක විදුහලේ බොදුනු ජනෝදිත් සමත් වූ අතර ඔහුගේ ඉනිමට හයේ පහර 3 ක් සහ හතරේ පහර 16 ක් ඇතුළත් විය. හෙලන්ත විදුරංග (98) සමග එක්ව පළමු කඩුල්ල වෙනුවෙන් ලකුණු 196 ක සම්බන්ධතාවක් පිහිටුවීමටද ජනෝදිත් සමත් විය. \r\nධර්මාලෝක විදුහල පළමු ඉනිම - ඕවර 54.3 කදී කඩුලු 4 ක් දැවී 326 \r\n(බොදුනු ජනෝදිත් නොදැවී 152, හෙලන්ත විදුරංග 98, පහන් බාලසූරිය 47) \r\nවික්‍රමබාහු ජාතික පාසල පළමු ඉනිම - ඕවර 38 කදී කඩුලු 5 ක් දැවී 160 \r\n(නිම්නද සොයිසා 80, සම්පත් අලහකෝන් නොදැවී 29, අශාන් වීරක්කොඩි 17, කවිඳු ලක්ෂාන් 22/2, උදිත ෂෙහාන් 28/2) ",
        "date": "2018-01-16 14:54:12",
        "sid": "111",
        "title": "ධර්මාලෝක විදුහල අර්ධ අවසන් පූර්වට වටයට",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ ‘බී’ ශ්‍රේණිය යටතේ පැවැත්වෙන තරගාවලියේ පස්වැනි සතිය අවසාන වන විට ප්‍රසාද ලකුණු සටහනේ පෙරමුණ තවදුරටත් රැකගැනීමට ප්‍රසාද ලකුණු 57.905 ක් ලබාගත් ගුවන් හමුදා ක්‍රීඩා සමාජය සමත්විය.\r\nතරග පහකට සහභාගිවී ඇති ගුවන් හමුදා ක්‍රීඩා සමාජය තරග දෙකක් ජයගෙන එක් තරගයක් පරාජයට පත්වී ඇති අතර තරග දෙකක් ජය පරාජයෙන් තොරව අවසන් කරගෙන ඇත.\r\nප්‍රසාද ලකුණු 49.245 ක් ලබාගත් නාවික හමුදා ක්‍රීඩා සමාජයට ප්‍රසාද ලකුණු සටහනේ දෙවැනි ස්ථානය හිමිවී ඇති අතර ප්‍රසාද ලකුණු 45.090 ක් ලබාගත් පොලිස් ක්‍රීඩා සමාජය ප්‍රසාද ලකුණු සටහනේ තෙවැනි ස්ථානය හිමිකර ගෙන ඇත.",
        "date": "2018-01-11 16:29:10",
        "sid": "112",
        "title": "ගුවන් හමුදාව තවදුරටත් ‘බී’ ශ්‍රේණියේ පෙරමුණට",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කෝට්ටේ ආනන්ද ශාස්ත්‍රාල විද්‍යාලයට එරෙහිව කඩුලු 10 ක ජයක් ලබාගැනීමට කෑගලු විද්‍යාලය සමත්විය. මෙම තරගය කෝට්ටේ ආනන්ද ශාස්ත්‍රාල විද්‍යාලීය ක්‍රීඩාංගණයේදී පැවැත්විණි.\r\nකෑගලු විද්‍යාලයේ සචින් නිමේෂ් කඩුලු 8 ක් දවාගනිමින් තරගය පුරා පන්දුවෙන් දස්කම් දැක්වීය.\r\nකෑගලු විද්‍යාලය - පළමු ඉනිම - ඕවර 65.1 කදී කඩුලු 7 ක් දැවී ලකුණු 335\r\n(උමේෂ් චානක 75, තරිඳු සඳරුවන් 66, මදුශාන් ගුණසිංහ 63, පේසල ප්‍රභාත් 45, විශ්වක රණසිංහ 38, පුලස්ති අනුරාධ 34, ඉසුරු අරවින්ද 51/2, නදීශ් යසිරු 75/2)\r\nආනන්ද ශාස්ත්‍රාල විද්‍යාලය - පළමු ඉනිම - ඕවර 45 කදී සියලුදෙනා දැවී ලකුණු 185\r\n(තිමිර මල්ශාන් 88, තරූෂ නිම්සර 42, තරිඳු සඳරුවන් 39/3, සචින් නිමේෂ් 42/3, මදුශාන් ගුණසිංහ 32/2)\r\nආනන්ද ශාස්ත්‍රාල විද්‍යාලය - දෙවැනි ඉනිම - ඕවර 42 කදී සියලුදෙනා දැවී ලකුණු 150\r\n(තිමිර මල්ෂාන් 72, තරූෂ නිම්සර 27, සචින් නිමේෂ් 44/5, තරිඳු සඳරුවන් 33/2)\r\nකෑගලු විද්‍යාලය - දෙවැනි ඉනිම - ඕවර 0.1 කදී කිසිවකු නොදැවී ලකුණු 04",
        "date": "2018-01-16 16:20:53",
        "sid": "113",
        "title": "කෑගලු විද්‍යාලයට කඩුලු 10 ක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සාමාජ පළමු පෙළ ක්‍රිකට් තරගාවලියේ ‘ඒ’ ශ්‍රේණිය යටතේ හයවැනි සතිය අවසාන වනවිට ද්‍රවිඩ සංගම් පිල නියෝජනය කරන මනෝජ් සරත්චන්ද්‍ර තරග හයකට සහභාගීවී ලකුණු 553 ක් ලබාගනිමින් තරගාවලියේ දැනට වැඩිම ලකුණු ලබාගත් පිතිකරුවා බවට පත්වී ඇත. මනෝජ් සරත්චන්ද්‍ර මෙවර තරගාවලියේදී  ශතක තුනක් සහ එක් අර්ධ ශතකයක් රැස්කර ඇති අතර බදුරලිය සහ යුදහමුදා කණ්ඩායම් වලට එරෙහිව නොදැවී ලකුණු 119 බැගින් රැස්කරගත් ඔහු ඉනිමකදී ලබාගත් ඉහළම ලකුණු සංඛ්‍යාව විය.\r\nබ්ලූම්ෆීල්ඞ් පිලට එරෙහිව ද්විත්ව ශතකයක් (නොදැවී 202) ලබාගත් කෞෂාල් සිල්වා මෙවර තරගාවලියේදී පිතිකරුවකු විසින් ඉනිමකදී රැස්කළ වැඩිම ලකුණු සංඛ්‍යාවේ වාර්තාවට හිමිකම් කියන්නේය.\r\nතරග පහකට සහභාගීවී කඩුලු 39 ක් බිද හෙළමින් මේ වනවිට තරගාවලියේ වැඩිම කඩුලු ලාභීයා බවට පත්වන්නට වමතින් දඟපන්දු යවන හලාවත මේරියන්ස් කණ්ඩායමේ මාලින්ද පුෂ්පකුමාර සමත්වී ඇත. ඉනිම පහකදී කඩුලු 5 බැගින් දවාගත් පුෂ්පකුමාර කඩුලු 10 බැගින් එක් අවස්ථාවකදී දවාගෙන ඇත.\r\nමාලින්ද පුෂ්පකුමාරට අභියෝගයක් වෙමින් ඔහු පසුපසින්ම පැමිණෙන වරාය අධිකාරිය කණ්ඩායමේ චානක කොමසාරූ සහ එන්.සී.සී. කණ්ඩායමේ ලසිත් ඇඹුල්දෙණිය තරග පහකදී කඩුලු 34 බැගින් දවාගැනීමට සමත් වූහ. \r\nතරගාවලියේ දැනට වාර්තාවී ඇති ඉනිමක හොදම පන්දු යැවීම එන්.සී.සී. පිලට එරෙහිව වාර්තා කිරීමට යුදහමුදා පිල නියෝජනය කරමින් පිට දඟපන්දු යවන දුශාන් විමුක්ති (108/9) සමත්වී තිබේ. වනිඳු හසරංග (සී.සී.සී.) සහ සඳකැන් පතිරණ (මූවර්ස්) කඩුලු අට බැගින් දවාගැනීමට සමත්ව සිටිති. \r\nතරගයක හොදම පන්දු යැවීම බදුරලිය කණ්ඩායමට එරෙහිව වාර්තා කිරීමට වරාය අධිකාරිය කණ්ඩායම නියෝජනය කරන චානක කොමසාරූ (73/12) සමත්වී ඇත. කෝල්ට්ස් කණ්ඩායම නියෝජනය කරන ප්‍රභාත් ජයසූරිය සහ මූවර්ස් කණ්ඩායමේ සඳකැන් පතිරණ කඩුලු 11 බැගින් දවාගනිමින් තරගයක හොඳම පන්දු යැවීම් අතර දෙවැනි සහ තෙවැනි ස්ථානයේ පසුවන්නේය.\r\nමේ වනවිට තරගාවලියේදී ද්විත්ව ශතක රැස්කිරීමට කෞෂාල් සිල්වා (එස්.එස්.සී) සහ සංගීත් කුරේ (කෝල්ට්ස්) සමත්වී ඇති අතර මනෝජ් සරත්චන්ද්‍ර (ද්‍රවිඩ සංගමය) ශතක තුනක්ද ප්‍රීමෝෂ් පෙරේරා (මූවර්ස්), දිමුත් කරුණාරත්න (එස්.එස්.සී.), ඕෂධ ප්‍රනාන්දු (හලාවත මේරියන්ස්), චාමර සිල්වා (මූවර්ස්) සහ ළහිරු මිලන්ත (රාගම) ශතක දෙක බැගින් රැස්කරමින් තරගාවලිය පුරා පිත්තෙන් දස්කම් දක්වති.\r\nගෙවිගිය සති අන්තයේදී වාර්තා වූ ශතක හතරෙන් ශතක දෙකකට හිමිකම් කීමට රාගම පිලේ ළහිරු මිලන්ත සමත්විය. මූවර්ස් පිලට එරෙහිව පළමු ඉනිමේදී ලකුණු 112 ක් සහ දෙවැනි ඉනිමේදී නොදැවී ලකුණු 150 ක් රැස්කිරීමට ළහිරු මිලන්ත සමත් වූයේය. සී.සී.සී. පිලේ සචිත් පතිරණත්, මූවර්ස් පිලේ චාමර සිල්වාත් වාර්තාවූ අනෙක් ශතක දෙකට හිමිකම් කියූහ.\r\nගෙවීගිය සති අන්තයේදී ශතකය පෙනි පෙනී දැවීගිය පිතිකරුවන් අතරට රාගම කණ්ඩායමේ ජනිත් ලියනගේ (97), කෝල්ට්ස් කණ්ඩායමේ ප්‍රියමාල් පෙරේරා (92), ඇතුළත් වූහ. \r\nවරාය අධිකාරියේ චානක කොමසාරූ කඩුලු 10 ක්ද සැරසන්ස් පිලේ රොෂාන් ජයතිස්ස සහ චතුර රංදුණු, බදුරලිය පිලේ නන්ද්‍රාස් ප්‍රසාද්, බ්ලූම්ෆීල්ඞ් පිලේ මලිත් ද සිල්වා, රාගම පිලේ අමිල අපෝන්සු කඩුලු 8 බැගින් දවාගනිමින් ගෙවිගිය සති අන්තයේදී පන්දුවෙන් දස්කම් දැක්වූහ. මදුක ලියනපතිරනගේ (වරාය අධිකාරිය), ඩිල්රුවන් පෙරේරා (කෝල්ට්ස්) සහ මල්ක මදුශංක (යුදහමුදාව) ඉනිමකදී කඩුලු 5 බැගින් දවාගත් පන්දු යවන්නෝ වූහ.",
        "date": "2018-01-16 16:29:15",
        "sid": "114",
        "title": "මනෝජ් සරත්චන්ද්‍ර පිතිකරුවන් අතර පෙරමුණ ගනී",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී පස්යාල මහා විද්‍යාලයට එරෙහිව ඉනිමක සහ ලකුණු 78 ක ජයක් ලබාගැනීමට මිරීගම බණ්ඩාරනායක විද්‍යාලය සමත්විය. මෙම තරගය රන්පොකුණුගම විද්‍යාලීය ක්‍රීඩාංගණයේදී පැවැත්විණි.\r\nමිරීගම බණ්ඩාරනායක විද්‍යාලයේ ශාන් කවිශ්ක ලකුණු 25 කට කඩුලු 7 ක් දවාගනිමින් තරගය පුරා පන්දුවෙන් දස්කම් දැක්වීය.\r\nපස්යාල මහා විද්‍යාලය - පළමු ඉනිම - ඕවර 18.1 කදී සියලුදෙනා දැවී ලකුණු 39\r\n(චමින් මලිත් 15/4, ශාන් කවිශ්ක 12/3)\r\nබණ්ඩාරනායක විද්‍යාලය - පළමු ඉනිම - ඕවර 32.4 කදී සියලුදෙනා දැවී ලකුණු 197\r\n(චමෝද් මංජුල 43, කවිඳු චන්දුක 29, රවිඳු ශෙහාන් 26, දිනූශ දිසානායක 33/3)\r\nපස්යාල මහා විද්‍යාලය - දෙවැනි ඉනිම - ඕවර 21.5 කදී සියලුදෙනා දැවී ලකුණු 80\r\n(ශාන් කවිශ්ක 1344, රවිඳු ශෙහාන් 13/2, රවිඳු නිපුන් 15/2, සුපුන් තාරුක 21/2)",
        "date": "2018-01-16 16:53:53",
        "sid": "115",
        "title": "මිරීගම බණ්ඩාරනායකයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "සංචාරක පාකිස්තාන කණ්ඩායමට එරෙහිව හැමිල්ටන්හිදී අද (16 වැනිදා) පැවැති සිවුවැනි එක්දින තරගයෙන් කඩුලු 5 ක පහසු ජයක් අත්කර ගැනීමට සත්කාරක නවසීලන්ත කණ්ඩායම සමත් විය. ජයග්‍රහණය සඳහා ලකුණු 263 ක ඉලක්කයක් හඹාගිය නවසීලන්ත ක්‍රීඩකයෝ ඕවර 45.5 ක් අවසානයේ කඩුලු 5 ක් පමණක් දැවී එම ඉලක්කය පසුකර ගියහ. \r\nහෙන්රි නිකලස් (නොදැවී 52) සහ කොලින් ඩි’ග්‍රෑන්ඞ්හෝම් (නොදැවී 74) එක්ව හයවැනි කඩුල්ල වෙනුවෙන් පන්දු 65 කදී ලකුණු 109 ක නොබිඳුණ සම්බන්ධතාවක් ගොඩනගමින් නවසීලන්ත කණ්ඩායම ජයග්‍රහණය කරා ගෙන ගියහ. පන්දු 70 කදී වාර්තා වූ නිකලස්ගේ අර්ධ ශතකයට හතරේ පහර 3 ක් ඇතුළත් වූ අතර පන්දු 40 කදී වාර්තා වූ ග්‍රෑන්ඞ්හෝම්ගේ අර්ධ ශතකය හයේ පහර 5 කින් සහ හතරේ පහර 7 කින් සමන්විත විය. \r\nඅරම්භක කඩුල්ල වෙනුවෙන් පන්දු 102 කදී ලකුණු 88 ක සම්බන්ධතාවක් ගොඩනැගූ මාටින් ගප්ටිල් (31) සහ කොලින් මුන්රෝ (56) නවසීලන්ත කණ්ඩායමේ ජයග්‍රහණය සඳහා මනා අඩිතාලමක් දැමූහ. පන්දු 42 කට මුහුණදුන් මුන්රෝ හයේ පහර 2 කින් සහ හතරේ පහර 8 කින් සිය අර්ධ ශතකය අලංකාර කළේය. \r\nඑහිදී පාකිස්තාන වේග පන්දු යවන්නන් දැඩි ලෙස පහර කෑමකට ලක් වූ අතර හසන් අලීගේ ඕවර 9 දී ලකුණු 60 ක්ද, රුම්මාන් රායිස්ගේ ඕවර 9 දී ලකුණු 59 ක්ද රැස්කිරීමට නවසීලන්ත පිතිකරුවෝ සමත් වූහ. පාකිස්තාන කණ්ඩායමේ සාර්ථකම පන්දු යවන්නා බවට පත්වූ ශඩාබ් ඛාන් ලකුණු 42 කට කඩුලු 3 ක් දවාගත්තේය. \r\nකාසියේ වාසිය දිනා පළමුවෙන් පන්දුවට පහරදුන් පාකිස්තාන කණ්ඩායම ඕවර 50 අවසානයේ කඩුලු 8 ක් දැවී ලකුණු 262 ක් ලබාගත් අතර පාකිස්තාන ඉනිමේ වැඩිම ලකුණු ලාභියා බවට පත් වූ මොහොමඞ් හෆීස් පන්දු 80 කදී හයේ පහර 4 ක් සහ හතරේ පහර 5 ක් සමගින් ලකුණු 81 ක් රැස්කළේය. \r\nනායක සර්ෆරාස් අහමඞ් (51) සමග එක්ව හයවැනි කඩුල්ල වෙනුවෙන් පන්දු 92 කදී ලකුණු 98 ක සම්බන්ධතාවක් ගොඩනැගීමටද හෆීස් සමත් වූ අතර පන්දු 46 කදී වාර්තා වූ අහමඞ්ගේ ඉනිමට හයේ පහර 3 ක් සහ හතරේ පහර 3 ක් ඇතුළත් විය. ඔවුන් දෙදෙනාට අමතරව ෆකාර් සමාන් (54) සහ හාරිස් සොහේල්ද (50) අර්ධ ශතක ලබාගනිමින් පාකිස්තාන කණ්ඩායමේ ලකුණු සංඛ්‍යාව ඉහළ දැමූහ. \r\nටිම් සවුති කඩුලු 3 ක් දවාගනිමින් පාකිස්තාන පිතිකරුවන් පීඩනයට පත් කළ අතර කේන් විලියම්සන් ලකුණු 32 කට කඩුලු 2 ක් දවාගත්තේ හාරිස් සොහේල්ගේ කඩුල්ලත් සමගිනි.  \r\nතරග 5 කින් සමන්විත එක්දින තරගාවලිය මේ වන විටත් 4-0 ක් ලෙස ජයගැනීමට නවසීලන්ය සමත්ව සිටින අතර දෙරට අතර පැවැත්වෙන අවසන් එක්දින තරගය 19 වැනිදා වෙලින්ග්ටන්හිදී පැවැත්වීමට නියමිතය. ",
        "date": "2018-01-16 17:19:05",
        "sid": "116",
        "title": "නිකලස් - ග්‍රෑන්ඞ්හෝම් නවසීලන්තය දිනවති",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී මහනුවර කිංග්ස්වුඞ් විද්‍යාලයට එරෙහිව කඩුලු 5 ක ජයක් හිමිකර ගැනීමට යාපනය ශාන්ත ජෝන් විද්‍යාලය සමත්විය. මෙම තරගය පේරාදේණිය විශ්වවිද්‍යාලීය ක්‍රීඩාංගණයේදී පැවැත්විණි.\r\nඑම්.අභානාෂ් කඩුලු 7 ක් දවාගනිමින් යාපනය ශාන්ත ජෝන් විද්‍යාලය වෙනුවෙන් පන්දුවෙන් දස්කම් දැක්වීය.\r\nකිංග්ස්වුඞ් විද්‍යාලය - පළමු ඉනිම - ඕවර 60.1 කදී සියලුදෙනා දැවී ලකුණු 124\r\n(දුලින් විජේනායක 36, හෂික ගමගේ 25, ජේ. සුදීශාන් 12/3, එම්.අභානාෂ් 19/2)\r\nශා. ජෝන් විද්‍යාලය - පළමු ඉනිම - ඕවර 48.3 කදී සියලුදෙනා දැවී ලකුණු 107\r\n(පී.සනුජන් 46, එම්.අභිනාෂ් 21, ලක්මාල් ද සිල්වා 20/3, දීඝායූ බණ්ඩාර 22/3, අනුල් සෙනවිරත්න 33/2)\r\nකිංග්ස්වුඞ් විද්‍යාලය - දෙවැනි ඉනිම - ඕවර 34.4 කදී සියලුදෙනා දැවී ලකුණු 70\r\n(කුෂාන් විතානාරච්චි 26, එම්.අභිනාෂ් 19/5, කේ.කපිල්රාජ් 22/4)\r\nශා. ජෝන් විද්‍යාලය - දෙවැනි ඉනිම - ඕවර 26.2 කදී කඩුලු 5 ක් දැවී ලකුණු 89\r\n(පී.සනුජන් 27, එම්.අභිනාෂ් 21, සෞම්‍ය පියසේන 15/2, ලක්මාල් ද සිල්වා 36/2)",
        "date": "2018-01-16 17:27:57",
        "sid": "117",
        "title": "ශා. ජෝන් විද්‍යාලයට කඩුලු 5 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ වෙස්ලි විද්‍යාලයට එරෙහිව ඉනිමක සහ ලකුණු 12 ක ජයක් හිමිකර ගැනීමට මහනුවර ත්‍රිත්ව විද්‍යාලය සමත්විය. මෙම තරගය කොළඹ වෙස්ලි විද්‍යාලීය ක්‍රීඩාංගණයේදී පැවැත්විණි.\r\nආර්.පිරීස්, ටී.පර්සිවෙල් සහ වී.නෙතුමාල් කඩුලු 5 බැගින් දවාගනිමින් මහනුවර ත්‍රිත්ව විද්‍යාලය වෙනුවෙන් පන්දුවෙන් දස්කම් දැක්වූහ.\r\nවෙස්ලි විද්‍යාලය - පළමු ඉනිම - ඕවර 13.5 කදී සියලුදෙනා දැවී ලකුණු 85\r\n(ශෙනාල් දංගල්ල නොදැවී 28, ආර්.පිරීස් 29/5, ටී.පර්සිවෙල් 56/5)\r\nත්‍රිත්ව විද්‍යාලය - පළමු ඉනිම - ඕවර 63 කදී කඩුලු 8 ක් දැවී ලකුණු 224\r\n(බී.බණ්ඩාර 69, කේ.සේනාධීර නොදැවී 43, ආර්.පිරීස් නොදැවී 28, ඒ.සේනාධීර 25, රාහුල් ගුණසේකර 34/2, ආකාශ් ඩාවුඞ් 38/2, මොහොමඞ් අයිබදුල්ලා 44/2)\r\nවෙස්ලි විද්‍යාලය - දෙවැනි ඉනිම - ඕවර 38.5 කදී සියලුදෙනා දැවී ලකුණු 127\r\n(මුවින් සුබසිංහ 40, තිසුරක අක්මීමන 29, වී.නෙතුමාල් 34/5, කේ.සේනාධීර 3542, ටී.පර්සිවෙල් 36/2)",
        "date": "2018-01-16 17:30:24",
        "sid": "118",
        "title": "ත්‍රිත්ව විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී නුගේගොඩ ශාන්ත ජෝන් විද්‍යාලයට එරෙහිව කඩුලු 8 ක ජයක් හිමිකර ගැනීමට ගාල්ල විද්‍යාලෝක විද්‍යාලය සමත්විය. මෙම තරගය ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්විණි.\r\nගාල්ල විද්‍යාලෝක විද්‍යාලයේ සංජු ලක්ෂාන් සහ අවිශ්ක අනුරාධ අර්ධ ශතක රැස්කරමින් පිත්තෙන් දස්කම් දැක්වූ අතර නදීර ඉශාන් කඩුලු 7 ක් දවාගනිමින් පන්දුවෙන් දස්කම් දැක්වීය.\r\nශා. ජෝන් විද්‍යාලය - පළමු ඉනිම - ඕවර 40.4 කදී සියලුදෙනා දැවී ලකුණු 143\r\n(ටෙෂාන් මාලින්ද 38, සිල්වා කුමාර් 37, නදීර ඉශාන් 43/7)\r\nවිද්‍යාලෝක විද්‍යාලය - පළමු ඉනිම - ඕවර 65.5 කදී කඩුලු 9 ක් දැවී ලකුණු 188\r\n(සංජු ලක්ෂාන් 62, අවිශ්ක අනුරාධ 50, තනූශ සඳරුවන් 52/4, මිතිල පූර්ණජිත් 53/4)\r\nශා. ජෝන් විද්‍යාලය - දෙවැනි ඉනිම - ඕවර 38.5 කදී සියලුදෙනා දැවී ලකුණු 104\r\n(අශේන් මිලින්ද 28, රිශ්න චාමික 06/3)\r\nවිද්‍යාලෝක විද්‍යාලය - දෙවැනි ඉනිම - ඕවර 8.4 කදී කඩුලු 2 ක් දැවී ලකුණු 63\r\n(අවිශ්ක අනුරාධ 27)",
        "date": "2018-01-16 18:47:52",
        "sid": "119",
        "title": "ගාල්ල විද්‍යාලෝකයට කඩුලු 8 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මහනුවර ධර්මරාජ විද්‍යාලයට එරෙහිව ඉනිමක සහ ලකුණු 25 ක ජයක් හිමිකර ගැනීමට මහනුවර ශාන්ත අන්තෝනී විද්‍යාලය සමත්විය. මෙම තරගය මහනුවර ශාන්ත අන්තෝනී විද්‍යාලීය ක්‍රීඩාංගණයේදී පැවැත්විණි.\r\nඅර්ධ ශතකයක් (72) ලබාගනිමින් පිත්තෙන්ද ලකුණු 72 කට කඩුලු 9 ක් දවාගනිමින් පන්දුවෙන්ද දස්කම් දැක්වීමට නවෝද්‍ය විජේකුමාර සමත්වූ අතර තික්ෂණ ගුණසිංහ (නොදැවී 101) ශතකයක් රැස්කරමින් මහනුවර ශාන්ත අන්තෝනී විද්‍යාලය වෙනුවෙන් දස්කම් දැක්වීමට සමත්විය.\r\nධර්මරාජ විද්‍යාලය - පළමු ඉනිම - ඕවර 59.1 කදී සියලුදෙනා දැවී ලකුණු 118\r\n(ඉසුරු දයානන්ද 53, නවෝද්‍ය විජේකුමාර 43/6, ජනිඳු හිමසර 07/2)\r\nශා. අන්තෝනී විද්‍යාලය - පළමු ඉනිම - ඕවර 35 කදී කඩුලු 4 ක් දැවී ලකුණු 230\r\n(තික්ෂණ ගුණසිංහ නොදැවී 101, නවෝද්‍ය විජේකුමාර 72, ඩියෝන් කවිඳු 44, උපේන්ද්‍ර වර්ණකුළසූරිය 37/2)\r\nධර්මරාජ විද්‍යාලය - දෙවැනි ඉනිම - ඕවර 30.2 කදී සියලුදෙනා දැවී ලකුණු 87\r\n(සචින්ත දිසානායක 32, දුලාජ් බණ්ඩාර 28, ජනිඳු හිමසර 09/3, නවෝද්‍ය විජේකුමාර 29/3, නිම්නක ජයතිලක 28/2)",
        "date": "2018-01-16 18:50:05",
        "sid": "120",
        "title": "ශා.අන්තෝනී විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "දීර්ඝ පසුබෑම් වැලකට මුහුණ දුන් 2017 වසර අමතක කළ ශ්‍රී ලංකා කණ්ඩායම නව නායකයකු මෙන්ම නව පුහුණුකරුවකු යටතේ නව වසරේදී තමන් මුහුණ දෙන පළමු වැනි අන්තර්ජාතික ක්‍රිකට් තරගයට සූදානම් වෙයි. නව වසරේ ශ්‍රී ලංකා කණ්ඩායම සහභාගි වන පළමු තරගය බංග්ලාදේශයට එරෙහිව මිර්පූර්හිදී හෙට (17 වැනිදා) ශ්‍රී ලංකාවේ වේලාවෙන් පෙරවරු 11.00 ට ආරම්භ වෙයි. මෙය බංග්ලාදේශය සහ සිම්බාබ්වේ කණ්ඩායම්ද සහභාගි වන තුන් කොන් තරගාවලියේ දෙවැනි තරගයයි.\r\nඅද තරගය පැවැත්වෙන මිර්පූර්හි ශ්‍රේ බංග්ලා ක්‍රීඩාංගණයේදී පැවැත්වෙන 100 වැනි එක්දින තරගයද මෙයයි. ඉතාමත්ම කෙටි කාලයකින් එක්දින තරග 100 කට සත්කාරකත්වය දැරූ ක්‍රීඩාංගණය ලෙසින්ද ශ්‍රේ බංග්ලා ක්‍රීඩාංගණය ක්‍රිකට් ඉතිහාසයට එක්වෙයි.\r\nඅලුත් නායකයකු කීවාට ඇන්ජලෝ මැතිව්ස් අලුත් නායකයකු නොවේ. 2015 ලෝක කුසලාන තරගාවලියේදී අර්ධ අවසන් පූර්ව තරගය දක්වා කණ්ඩායම කැඳවාගෙන ගිය හෙතෙම අවසන් වරට පැවැති (2014) ආසියානු කුසලාන එක්දින තරගාවලියේ කුසලානය කිහිලි ගන්නාගත් නායකයාද වෙයි.\r\nපුහුණුකරුවාද එහෙම පිටින්ම ආගන්තුකයකු නොවේ. වසර කිහිපයක්ම ශ්‍රී ලංකා ‘ඒ’ පිලේ පුහුණුකරුවා වී සිට ඉන් අනතුරුව ශ්‍රී ලංකා කණ්ඩායමේ සහාය පුහුණුකරුවා වූ චන්දික හතුරුසිංහ මහතාය.\r\nසමස්ත ශ්‍රී ලාංකීය ක්‍රිකට් ලෝලීන් අද තරගය දෙස දෑස් දල්වා බලා සිටින්නේ හතුරුසිංහ - මැතිව්ස් සංයෝගයෙන් ශ්‍රී ලංකා ක්‍රිකට් කණ්ඩායමේ දුර්භාග්‍යසම්පන්න සමය දුරුවේද යන්න දෙසයි. නායකත්වයෙන් ඉල්ලා අස්වූ ඇන්ජලෝ මැතිව්ස්ගේ හිත නැවත නායකත්වය බාරගැනීමට හදා දුන්නේද අනෙකකු නොව හතුරුසිංහ මහතාම බැවිනි.\r\nසිම්බාබ්වේ කණ්ඩායමට එරෙහිව ශ්‍රී ලංකාවේදී පැවැති තරගාවලියෙන් පසුව නායකත්වයෙන් ඉල්ලා අස්වූ මැතිව්ස් සිය නායකත්වයේ දෙවැනි ඉනිම අරඹන්නේද සිම්බාබ්වේ පිලටම එරෙහිවය.\r\nසිම්බාබ්බේ පිලේ හිටපු නායකයකු වන බ්‍රෙන්ඩන් ටේලර් මෙන්ම කයිල් ජාවිස්ද නැවතත් කණ්ඩායමට එක්ව සිටින අතර ශ්‍රී ලංකා එක්දින කණ්ඩායමෙන් ඉවත් කර සිටි දිනේෂ් චන්දිමාල් සහ කුසල් මෙන්ඩිස් දෙදෙනාත් යළි කණ්ඩායමට කැඳවා සිටිති ඇන්ජලෝ මැතිව්ස් හැරුණු විට ශ්‍රී ලංකා කණ්ඩායමේ හිටපු නායකයෝ තිදෙනෙක් සිටිති. උපුල් තරංග, චන්දිමාල් සහ තිසර පෙරේරා එම තිදෙනාය.\r\nබංග්ලාදේශ කණ්ඩායමේ ප්‍රධාන පුහුණුකරුවා වශයෙන් වසර තුනක් කටයුතු කළ හතුරුසිංහ මහතා ඩකාහි තත්ත්වයන් ගැන මනා වැටහීමකින් සිටී. ඒ සම්බන්ධයෙන් පුහුණුකරුවාට තිබෙන වැටහීම ශ්‍රී ලංකා පිලට මහඟු වාසියක් වනු ඇත.\r\nඅසේල ගුණරත්න, සුරංග ලක්මාල්, නුවන් ප්‍රදීප්, දුෂ්මන්ත චමීර සහ ෂෙහාන් මධුශංක යන වේග පන්දු යවන්නන් පිරිවරාගෙන සිටියද ශ්‍රී ලංකා කණ්ඩායමේ ඇති තරම් දඟ පන්දු යවන්නන්නෝද සිටිති.",
        "date": "2018-01-16 20:07:02",
        "sid": "121",
        "title": "ශ්‍රී ලංකාවට අලුත් බලාපොරොත්තුවක්",
        "wid": "1"
    },
    {
        "category": "ක්‍රිකට්",
        "content": "ඉන්දියාව සහ දකුණු අප්‍රිකාව අතර සෙන්චූරියන්හිදි පැවැත්වෙන දෙවැනි ටෙස්ට් තරගය දෙවැනි දිනය සඳහා අද (16 වැනිදා) නතර කරන විට ජයග්‍රහණය සදහා ලකුණු 287 ක ඉලක්කයක් හඹා යමින් සිටි ඉන්දියාව ලකුණු 35 කට කඩුලු 3 ක් අහිමිකර ගනිමින් දැඩි අසීරූතාවයකට පත්ව සිටියේය. දිනය නිමා වන විට චෙටේෂ්වර් පුජරා ලකුණු 11 ක් සහ පාර්තිව් පටේල් ලකුණු 5 ක් රැස්කරමින් නොදැවී කඩුල්ලේ රැඳී සිටියහ.\r\nදෙවැනි ඉනිම සදහා පන්දුවට පහරදෙමින් සිටි දකුණු අප්‍රිකාව තෙවැනි දිනයට ඊයේ (15 වැනිදා) තරගය නතර කරනවිට කඩුලු 2 ක් දැවී ලකුණු 90 ක් රැස්කරගෙන සිටියද ඊයේ දිනයේදී ඔවුන්ට සියලු දෙනා දැවී රැස්කිරීමට හැකිවූයේ ලකුණු 258 ක් පමණි.\r\nඅද දිනයේ පළමු කඩුල්ල ලෙස ලකුණු 80 ක් ලබාසිටි ඒ.බී. ඩිවිලියර්ස් දවාගනිමින් දකුණු අප්‍රිකාවට පීඩනයක් එල්ල කිරීමට මොහොමඩි ශාමී සමත් විය. පන්දු 121 කට මුහුණදුන් ඩිවිලියර්ස්ගේ ඉනිම හතරේ පහර 10 කින් අලංකාර විය. පළමු කඩුලු දෙක ලකුණු තුනක් තුළ දැවීයාමෙන් පසුව තෙවැනි කඩුල්ල සදහා එක්වූ ඩීන් එල්ගා සහ ඒ.බී. ඩිවිලියර්ස් ලකුණු 141 ක සම්බන්ධතාවයක් ගොඩනැගීමට සමත් විය.\r\nඩිවිලියර්ස් දැවියාමෙන් අනතුරුව තවත් ලකුණු 19 ක් තුළ ප්‍රබල පිතිකරුවන් දෙදෙනෙකුවූ ඩීන් එල්ගා සහ කුයින්ටන් ඩිකොක් ක්‍රීඩාගාරය වෙත යැවීමට මොහොමඞ් ශාමී සමත් විය.\r\nකඩුලු එකින් එක බිඳ වැටෙන විට එක් අන්තයක් ආරක්ෂා කරගනිමින් දකුණු අප්‍රිකානු ලකුණු පුවරුව ඉහළ දැමූ ෆෆ් ඩු ප්ලෙසී, ජස්ප්‍රීට් බුම්රාගේ පන්දුවක් හමුවේ ඔහු අතටම ලබාදුන් උඩපන්දුවක් හේතුවෙන් ලකුණු 48 කට දැවී ගියේය.\r\nවේගපන්දු යවන්නන්ට උචිත තණතීරුවේ පළමු ඉනිමේදී කඩුලු 4 ක් දවාගත් රවිචන්ද්‍රන් අශ්වින්ට දෙවැනි ඉනිමේදී දවාගැනීමට හැකිවූයේ දකුණු අප්‍රිකානු අවසන් පිතිකරුවා පමණි. අනෙක් කඩුලු නවයම වේගපන්දු යවන්නන්වූ මොහොමඞ් ශාමීට කඩුලු 4 ක්, ජස්ප්‍රීට් බුම්රාට කඩුලු 3 ක් සහ ඉෂාන්ත් ශර්මාට කඩුලු 2 ක් ලෙස බෙදී ගියහ.\r\nදකුණු අප්‍රිකා පළමු ඉනිම - සියලුදෙනා දැවී ලකුණු 335\r\nඉන්දියා පළමු ඉනිම - සියලුදෙනා දැවී ලකුණු 307    \r\nදකුණු අප්‍රිකා දෙවැනි ඉනිම - සියලුදෙනා දැවී ලකුණු 258\r\n(ඩීන් එල්ගා 61, ඒ.බී. ඩිවිලියර්ස් 80, ෆෆ් ඩු ප්ලෙසී 48, වර්නන් ෆිලැන්ඩර් 26, මොහොමඞ් ශාමී 49/4, ජස්ප්‍රීට් බුම්රා 70/3, ඉෂාන්ත් ශර්මා 40/2)\r\nඉන්දියා දෙවැනි ඉනිම - කඩුලු 3 ක් දැවී ලකුණු 35\r\n(ලුන්ගි ගිදී 14/2)",
        "date": "2018-01-16 22:16:39",
        "sid": "122",
        "title": "ඉන්දියාව අසීරු අඩියක",
        "wid": "1"
    },
    {
        "category": "ක්‍රිකට්",
        "content": "බංග්ලාදේශයේදී පැවැත්වෙන තුන්කොන් ක්‍රිකට් තරගාවලියේ ඩකාහිදි පැවැති දෙවැනි තරගයේදී ශ්‍රී ලංකාවට එරෙහිව ලකුණු 12 ක ජයක් හිමිකර ගැනීමට සිම්බාබ්වේ කණ්ඩායම අද (17 වැනිදා) සමත් විය.\r\nජයග්‍රහණය සදහා ලකුණු 291 ක ඉලක්කයක් හඹාගිය ශ්‍රී ලංකා පිලට ඕවර 48.1 කදී සියලු දෙනා දැවී රැස්කිරීමට හැකිවූයේ ලකුණු 278 ක් පමණි.\r\nඅවසන් ඕවර 10 දී සිම්බාබ්වේ පිල ලබාගත් ලකුණු 76 සිම්බාබ්වේ ජයග්‍රහණයේ තීරණාත්මක සාධකය විය.\r\nසිම්බාබ්වේ කණ්ඩායම ඕවර 50 අවසානයේ කඩුලු 6 ක් දැවී ලකුණු 290 ක් රැස්කිරීමට සමත් වූ අතර ශ්‍රී ලංකා පන්දු යවන්නන් හමුවේ අවසන් ඕවර 10 තුළදී ලකුණු 76 ක් ලබාගැනීමට සිම්බාබ්වේ පිතිකරුවෝ සමත් වූහ. එම කාලය ඇතුළත ඔවුන්ට අහිමි වූයේ කඩුලු 2 ක් පමණි. එහෙත් ශ්‍රී ලංකා පිතිකරුවන්ට ඉනිමේ 40 වැනි ඕවරයෙන් පසුව ලබාගත හැකිවූයේ ලකුණු 43 ක් පමණි.\r\nආරම්භයේදී ප්‍රවේගකාරී පිතිහරඹයක නිරත වුවද පසුව කඩුල්ල ආරක්ෂා කරගනිමින් තැන්පත් පිතිහරඹයක නිරතවු කුසල් පෙරේරා ලකුණු 80 ක් රැස්කර සිටියදි බ්ලෙසින් මුසරබානි වෙත දුන් උඩපන්දුව රැකගැනිම හේතුවෙන් ඔහුගේ ඉනිම අවසන්විය. සිය 9 වැනි එක්දින අර්ධ ශතකය ලබාගත් කුසල් පෙරේරා පන්දු 83 කට මුහුණදුන් අතර ඔහුගේ ඉනිමට හයේ පහර දෙකක් සහ හතරේ පහර 8 ක් ඇතුළත් විය. ලකුණු 57 දී සොලමන් මීරේට ලබාදුන් උඩපන්දුව සහ ලකුණු 77 දී පන්දු යැවූ ග්‍රේඒම් ක්‍රීමර් අතට නැවතත් දුන් උඩපන්දු ගිලිහියාම හේතුවෙන් කුසල් පෙරේරාට කඩුල්ලේ රැඳී සිටීමට දෙවතාවක්ම වාසනාව උදාවිය.\r\nමුළු ලකුණු සංඛ්‍යාව 181 ක් වනවිට ඇන්ජලෝ මැතිව්ස් (42) සිවුවැනි වැනි කඩුල්ල ලෙසත් දිනේෂ් චන්දිමාල් (34) පස්වැනි කඩුල්ල ලෙසත් දැවියාම නිසා ශ්‍රී ලංකාව දැඩි අසීරූතාවයට පත්විය.\r\nඇන්ජලෝ මැතිව්ස් ලකුණු ලබාගැනීමට පෙර කයිල් ජාවිස්ගේ පන්දුවක් හමුවේ කඩුල්ල මුවා කළේ යැයි කළ ඉල්ලිම ප්‍රධාන විනිසුරු විසින් ප්‍රතික්‍ෂේප කළ අතර ඊට එකඟ නොවූ සිම්බාබ්වේ නායකයා විනිසුරු තීරණය විමසීමේ ක්‍රමවේදය ඉල්ලා සිටියේය. පුණරූපන නැරඹීමේදී පන්දුව කඩුල්ල ඉහළින් ඇදී යන අයුරු දිස්විම හේතුවෙන් තෙවැනි විනිසුරු විසින් මැතිව්ස් දැවී නොගිය පිතිකරුවකු ලෙස නම් කළේය. ඒ අනුව සිම්බාබ්වේ කණ්ඩායම සතුව තිබූ එකම විනිසුරු තීරණය විමසීමේ ක්‍රමවේදයේ අවස්ථාව අහිමිව ගියේය.\r\nදිනේෂ් චන්දිමාල් දැවීයාමෙන් පසුව හත්වැනි පිතිකරු ලෙස පිටියට පිවිසි තිසර පෙරේරා විශිෂ්ට පිතිහරඹයක නිරත වෙමින් ශ්‍රී ලංකා පිලෙන් ගිලිහෙමින් තිබුණු තරගයේ ජයග්‍රහණය පිළිබඳව යළිත් බලාපොරොත්තු ඇති කිරීමට සමත්විය. අවසන් මොහොත වනතෙක් කණ්ඩායම වෙනුවෙන් හුදෙකළා සටනක නිරතවූ තිසර පෙරේරා දැවීයන විට පන්දු 37 කදී හයේ පහර තුනක් සහ හතරේ පහර පහක් සමගින් ලකුණු 64 ක් රැස්කිරීමට සමත්ව සිටියේය.\r\nලකුණු 10 ක් ලබා සිටියදි අකිල ධනංජය යැවූ පන්දුවකට කඩුල්ල මුවා කළේ යැයි කළ ඉල්ලීමකට ප්‍රධාන විනිසුරු විසින් දැවීයාමක් ලෙස නම් කළද ඉන් සැහිමකටෙ පත්නොවූ බ්‍රෙන්ඩන් ටේලර් විනිසුරු තීරණය විමසීමේ ක්‍රමවේදය ඉල්ලා සිටියේය. තෙවැනි විනිසුරු විසින් පුණරූපන නැරඹීමේදී පන්දුව පිත්තේ යම්තමින් ගෑවී යන ආකාරයක් දිස්වීම හේතුවෙන් බ්‍රෙන්ඩන් ටේලර් දැවී නොගිය පිතිකරුවකු ලෙස නම් කළේය.\r\nසිය 32 වැනි එක්දින අර්ධ ශතකය පන්දු 58 කදී ලබාගත් හැමිල්ටන් මසකඞ්සා ලකුණු 73 කදී පිටියෙන් ඉවත් කිරීමට අසේල ගුණරත්න සමත්විය. අතිරේක ක්‍රීඩක ධනුෂ්ක ගුණතිලක හට ලබාදුන් උඩපන්දුව රැකගැනිම නිසා දැවීගිය හැමිල්ටන් මසකඞ්සා පන්දු 83 කට මුහුණදුන් අතර ඔහුගේ ඉනිමට හතරේ පහර 10 ක් ඇතුළත් විය.\r\nවේගවත් පිතිහරඹයක නිරතවූ සීකන්දර් රාසා සිම්බාබ්වේ කණ්ඩායම ඉහළ ලකුණු සංඛ්‍යාවක් කරා රැගෙන යාමට දායක වෙමින් පන්දු 67 කදී ලකුණු 81 ක් නොදැවී රැස්කළ අතර ඔහුගේ ඉනිම හයේ පහරකින් සහ හතරේ පහර අටකින් අලංකාර විය.\r\nකාසියේ වාසිය දිනාගත් ශ්‍රී ලංකා කණ්ඩායමේ නායක ඇන්ජලෝ මැතිව්ස් පළමුව පන්දු යැවීමට තීරණය කළේය.",
        "date": "2018",
        "sid": "123",
        "title": "සිම්බාබ්වේට ලකුණු 12 ක ජයක්",
        "wid": "1"
    },
    {
        "category": "ක්‍රිකට්",
        "content": "නවසීලන්තයේදී පැවැත්වෙන වයස 19 න් පහළ ලෝක කුසලාන ක්‍රිකට් තරගාවලියේ ‘ඩී’ යටතේ ශ්‍රී ලංකාව සහ ඇෆ්ගනිස්තානය අතර වැන්ගරෙයිහිදී අද (17 වැනිදා) පැවැති තරගයෙන් ඩක්වත් ලුවිස් න්‍යායට අනුව ලකුණු 32 ක ජයක් අත්කර ගැනීමට ඇෆ්ගනිස්තානය සමත් විය.\r\nවර්ෂාව හේතුවෙන් ශ්‍රී ලංකා ඉනිම ඕවර 38 කට සීමා වූ අතර තරගය ජයගැනීම සඳහා එහිදී ඔවුන්ට ලකුණු 235 ක ඉලක්කයක් හිමිවිය. එහෙත් ඕවර 37.3 ක් අවසන් වන විට ශ්‍රී ලංකා කණ්ඩායමට සියලු දෙනා දැවී රැස්කරගත හැකි වූයේ ලකුණු 202 ක් පමණි.\r\nශ්‍රී ලංකා කණ්ඩායමේ ජයග්‍රාහී මාවත අවහිර කළ ඇෆ්ගනිස්තාන නායක නවීන් උල් හක් ලකුණු 35 කට කඩුලු 4 ක් දවාගත් අතර ශ්‍රී ලංතා ඉනිම සුනුවිසුණු කර දැමීම සඳහා ඔහුට අනගි සහායක් දුන් අස්මතුල්ලා සහ කුවායිස් අහමඞ් කඩුලු 2 බැගින් දවාගත්හ.\r\nශ්‍රී ලංකා ඉනිමේ වැඩිම ලකුණු ලාභියා බවට පත්වූ ජෙහාන් ඩැනියෙල් පන්දු 57 කදී හයේ පහර 3 ක් සහ හතරේ පහරක් සමග ලකුණු 48 ක් රැස්කළ අතර අර්ධ ශතකය පෙනී පෙනී සිටියදී ඉතා අවාසනාවන්ත ලෙස නවීන් උල් හක්ගේ පන්දුවක් හමුවේ අස්මතුල්ලා අතට උඩපන්දුවක් දෙමින් දැවී ගියේය.\r\nක්‍රිෂාන් ආරච්චිගේ හයේ පහර 2 ක් සහ හතරේ පහරක් සමග ලකුණු 41 ක්ද, අෂේන් බණ්ඩාර හයේ පහර 2 ක් සහ හතරේ පහර 4 ක් සමග ලකුණු 38 ක්ද, නායක කමිඳු මෙන්ඩිස් හයේ පහරක් සහ හතරේ පහර 2 ක් සමග ලකුණු 32 ක්ද රැස්කළ නමුත් ශ්‍රී ලංකා කණ්ඩායම පරාජයෙන් ගළවා ගැනීමට තරම් එම ඉනිම් ප්‍රමාණවත් නොවීය.\r\nපළමුවෙන් පන්දුවට පහරදුන් ඇෆ්ගනිස්තාන කණ්ඩායමට සාර්ථක ආරම්භයක් ලබාදුන් ඊබ්‍රහීම් සද්රාන් (86) සහ ඉක්‍රම් අලී ඛිල් (55) දෙවැනි කඩුල්ල වෙනුවෙන් පන්දු 163 කදී ලකුණු 115 ක සම්බන්ධතාවක් ගොඩනැගීමට සමත් වූහ. පන්දු 112 කදී වාර්තා වූ සද්රාන්ගේ අර්ධ ශතකයට හයේ පහර 5 ක් සහ හතරේ පහරක් ඇතුළත් වූ අතර පන්දු 89 කදී වාර්තා වූ ඉක්‍රම්ගේ අර්ධ ශතකය හතරේ පහර 4 කින් සමන්විත විය.\r\nපන්දු 44 කදී හයේ පහරක් සහ හතරේ පහර 9 ක් සමගින් වේගවත් ලකුණ 63 ක් රැස්කළ ඩර්විෂ් රසූලි ඇෆ්ගනිස්තාන කණ්ඩායමේ ලකුණු සංඛ්‍යාව ඉහළ දැමීය. ඒ සඳහා ඔවුට අනගි සහායක් දුන් නිසර් වාඩට් හතරේ පහර 3 ක් සමගින් ලකුණු 25 ක්ද, අස්මතුල්ලා හයේ පහරක් සහ හයේ පහරක් සමගින් ලකුණු 20 ක්ද රැස්කළහ.",
        "date": "2018-01-17 20:40:51",
        "sid": "124",
        "title": "ශ්‍රී ලංකා යොවුන් පිල ඇෆ්ගනිස්තානයට පරදී",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී වෙන්නප්පුව ශාන්ත ජෝසප් වාස් විද්‍යාලයට එරෙහිව ඉනිමක සහ ලකුණු 14 ක ජයක් හිමිකර ගැනීමට කැළණිය ගුරුකුළ විද්‍යාලය සමත්විය. මෙම තරගය මහර බන්ධනාගාර ක්‍රීඩාංගණයේදී පැවැත්විණි.\r\nකැළණිය ගුරුකුළ විද්‍යාලයේ ලිකාශන් සසංග සහ මලිඳු විදුරංග කඩුලු 6 බැගින් දවාගනිමින් පන්දුවෙන් දස්කම් දැක්වූහ.\r\nජෝසප් වාස් විද්‍යාලය - පළමු ඉනිම - ඕවර 23.2 කදී සියලුදෙනා දැවී ලකුණු 42\r\n(ලිකාශන් සසංග 03/4, මලිඳු විදුරංග 18/4)\r\nගුරුකුළ විද්‍යාලය - පළමු ඉනිම - ඕවර 48.2 කදී සියලුදෙනා දැවී ලකුණු 145\r\n(ලිකාශන් සසංග 37, කෙමිර නයනතරු 21, ප්‍රවීන් නිමේෂ් 20, ආකාශ් කනිෂ්ක 43/4, සොහාන් අනුරුද්ධ 11/3)\r\nජෝසප් වාස් විද්‍යාලය - දෙවැනි ඉනිම - ඕවර 38.5 කදී සියලුදෙනා දැවී ලකුණු 89\r\n(තිලාන් ප්‍රදීප්ත 34, නවෝද් පිරීස් 24, පෘතුවි රුසාර 32/3, නුවන් චානක 07/2, ලිකාශන් සසංග 11/2, මලිඳු විදුරංග 15/2)",
        "date": "2018-01-18 16:26:07",
        "sid": "125",
        "title": "කැළණිය ගුරුකුළට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී අම්බලංගොඩ ධර්මාශෝක විද්‍යාලයට එරෙහිව කඩුලු 8 ක ජයක් හිමිකර ගැනීමට කොළඹ ඩි.එස්. සේනානායක විද්‍යාලය සමත්විය. මෙම තරගය බණ්ඩාරගම මහජන ක්‍රීඩාංගණයේදී පැවැත්විණි.\r\nකොළඹ ඩි.එස්. සේනානායක විද්‍යාලයේ මුදිත ලක්ෂාන් දෙවැනි ඉනිමේදි කඩුලු 5 ක්ද සචින්ත හෙට්ටිගේ ඉනිම දෙකේදී කඩුලු 6 ක් දවාගනිමින් තරගය පුරා පන්දුවෙන් දස්කම් දැක්වූහ.\r\nඩි.එස්. සේනානායක විද්‍යාලය - පළමු ඉනිම - ඕවර 49.3 කදී සියලුදෙනා දැවී ලකුණු 210\r\n(විහන් ගුණසේකර 49, මුදිත ලක්ෂාන් 48, සඳරු චන්දික 37, විනුක දිල්ෂාන් 55/4, ඉමේෂ් මෙන්ඩිස් 32/3)\r\nධර්මාශෝක විද්‍යාලය - පළමු ඉනිම - ඕවර 38.3 කදී සියලුදෙනා දැවී ලකුණු 92\r\n(නිමේෂ් මෙන්ඩිස් 26, චමිඳු දිල්ශාන් 24, සචින්ත හෙට්ටිගේ 25/3, මෙතුෂාන් තිළිණ 10/2)\r\nධර්මාශෝක විද්‍යාලය - දෙවැනි ඉනිම - ඕවර 49 කදී සියලුදෙනා දැවී ලකුණු 140\r\n(සචින් සංගීත් 42, උෂාන් ඉමන්ත 35, මුදිත ලක්ෂාන් 50/5, සචින්ත හෙට්ටිගේ 36/3)\r\nඩි.එස්. සේනානායක විද්‍යාලය - දෙවැනි ඉනිම - ඕවර 3 කදී කඩුලු 2 ක් දැවී ලකුණු 24\r\n(විනුක දිල්ෂාන් 08/2)",
        "date": "2018-01-18 16:28:35 ",
        "sid": "126",
        "title": "ඩි.එස්. සේනානායක විද්‍යාලයට කඩුලු 8 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කෝට්ටේ ශ්‍රී ජයවර්ධනපුර මහා විද්‍යාලයට එරෙහිව ඉනිමක සහ ලකුණු 103 ක ජයක් හිමිකර ගැනීමට මහනුවර ශාන්ත අන්තෝනි විද්‍යාලය සමත්විය. මෙම තරගය කෝට්ටේ මහ නගරසභා ක්‍රීඩාංගණයේදී පැවැත්විණි.\r\nනවෝද්‍ය විජේකුමාර අර්ධ ශතකයක් (88) සහ කඩුලු 5 ක්ද සතීෂ් වික්‍රමාරච්චි කඩුලු 5 ක් දවාගනිමින් මහනුවර ශාන්ත අන්තෝනී විද්‍යාලය වෙනුවෙන් දස්කම් දැක්වූහ.\r\nශා. අන්තෝනි විද්‍යාලය - පළමු ඉනිම - ඕවර 59.1 කදී සියලුදෙනා දැවී ලකුණු 347\r\n(නවෝද්‍ය විජේකුමාර 88, කල්හාර සේනාරත්න 74, ගිහාන් අචින්ත 50, තීක්ෂණ ගුණසිංහ 39, ජනුයිදු හිම්සර 36, ඩියන් ස්ටෝටර් 32, ඉශාර ශමින්දික 5044, ලක්ෂිත කුමාර 122/3, සම්පත් නිස්සංක 4142)\r\nශ්‍රී ජයවර්ධනපුර විද්‍යාලය - පළමු ඉනිම - ඕවර 44.5 කදී සියලුදෙනා දැවී ලකුණු 114\r\n(චමෝද් සුපුන් 32, සනුජල කාරියවසම් නොදැවී 23, ගිහාන් බොතේජූ 23, සතීෂ් වික්‍රමාරච්චි 17/5, නවෝද්‍ය විජේකුමාර 43/5)\r\nශ්‍රී ජයවර්ධනපුර විද්‍යාලය - දෙවැනි ඉනිම - ඕවර 45 කදී සියලුදෙනා දැවී ලකුණු 130\r\n(ගිහාන් බොතේජු නොදැවී 34, බුද්ධිල චාමින්ද 32, කල්හාර සේනාරත්න 29/3, ගිහාන් අචින්ත 31/3)",
        "date": "2018-01-18 16:30:09",
        "sid": "127",
        "title": "ශා.අන්තෝනි විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී රත්ගම දේවපතිරාජ විද්‍යාලයට එරෙහිව ලකුණු 11 ක ජයක් හිමිකර ගැනීමට මාතලේ ශාන්ත තෝමස් විද්‍යාලය සමත්විය. මෙම තරගය මාතලේ ශාන්ත තෝමස් විද්‍යාලීය ක්‍රීඩාංගණයේදී පැවැත්විණි.\r\nශශික සෙනෙවිරත්න කඩුලු 6 ක් සහ මොහොමඞ් ඉස්මයිල් කඩුලු 5 ක් දවාගනිමින් මාතලේ ශාන්ත තෝමස් විද්‍යාලය වෙනුවෙන් පන්දුවෙන් දස්කම් දැක්වූහ.\r\nශා. තෝමස් විද්‍යාලය - පළමු ඉනිම - ඕවර 38.5 කදී සියලුදෙනා දැවී ලකුණු 147\r\n(නිම්සර විජේතුංග 39, දීමන්ත සේනානායක නොදැවී 21, ජීවක ශශීන් 26/4, පැතුම් මෙන්ඩිස් 44/4)\r\nදේවපතිරාජ විද්‍යාලය - පළමු ඉනිම - ඕවර 37 කදී සියලුදෙනා දැවී ලකුණු 133\r\n(ජීවක සශේන් 46, පවන් සංදීප් 34, චාමික සඳරුවන් නොදැවී 22, ශශික සෙනෙවිරත්න 54/6, චානක රාජපක්ෂ 13/2)\r\nශා. තෝමස් විද්‍යාලය - දෙවැනි ඉනිම - ඕවර 47.3 කදී සියලුදෙනා දැවී ලකුණු 202\r\n(ශෙහාන් අවංජය 63, ලිහාජා ජයසුන්දර 52, දිමන්ත සේනානායක 22, පැතුම් මෙන්ඩිස් 6644, සුධීර වීරරත්න 68/4, ධීරක ශශේන් 39/2)\r\nදේවපතිරාජ විද්‍යාලය - දෙවැනි ඉනිම - ඕවර 53.3 කදී සියලුදෙනා දැවී ලකුණු 205\r\n(රවීන් යසස් 68, ශෙහාන් හසරංග 39, සුධීර වීරරත්න 20, මොහොමඞ් ඉස්මයිල් 77/5, දීමන්ත සේනානායක 44/4)",
        "date": "2018-01-18 16:53:49 ",
        "sid": "128",
        "title": "මාතලේ තෝමසුවන්ට ලකුණු 11 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී සඳලංකා මධ්‍ය මහා විද්‍යාලයට එරෙහිව කඩුලු 10 ක ජයක් හිමිකර ගැනීමට කටුගස්තොට ශ්‍රී රාහුල විද්‍යාලය සමත්විය. මෙම තරගය කටුගස්තොට ශ්‍රී රාහුල විද්‍යාලීය ක්‍රීඩාංගණයේදී පැවැත්විණි.\r\nකටුගස්තොට ශ්‍රී රාහුල විද්‍යාලය වෙනුවෙන් පිත්තෙන් දක්වමින් අර්ධ ශතක රැස්කිරීමට මදුශාන් අසේල (84) සහ ළහිරු විජේරත්න (නොදැවී 65) සමත්වූ අතර මදුශාන් පරණවිතාන කඩුලු 7 ක් සහ දිල්ශාන් අරඹේගෙදර කඩුලු 6 ක් දවාගනිමින් තරගය පුරා පන්දුවෙන් දස්කම් දැක්වූහ.\r\nමදුභාෂණ අබේරත්න (73), සහ චලිත චමෝද් (62) අර්ධ ශතක රැස්කරමින් පිත්තෙන්ද සෞම්‍ය නිවන්තක කඩුලු 5 ක් දවාගනිමින් පන්දුවෙන්ද සඳලංකා මධ්‍ය මහා විද්‍යාලය වෙනුවෙන් දස්කම් දැක්වූහ.\r\nසඳලංකා ම.ම. විද්‍යාලය - පළමු ඉනිම - ඕවර 40.3 කදී සියලුදෙනා දැවී ලකුණු 161\r\n(චලිත චමෝද් 62, මදුභාෂණ අබේරත්න 24, මදුශාන් පරණවිතාන 60/5, දිල්ශාන් අරඹේගෙදර 37/3)\r\nශ්‍රී රාහුල විද්‍යාලය - පළමු ඉනිම - ඕවර 81 කදී සියලුදෙනා දැවී ලකුණු 313\r\n(මදුශාන් අසේල 84, ළහිරු විජේරත්න නොදැවී 65, තරිඳු ෆොන්සේකා 36, ජනිත් මෛත්‍රී 34, ක්‍රිශාන්ත කුමාර 23, මදුශාන් පරණවිතාන 21, සෞම්‍ය නිවන්තක 106/5, විනෝද් චතුරංග 93/2)\r\nසඳලංකා ම.ම. විද්‍යාලය - දෙවැනි ඉනිම - ඕවර 58.5 කදී සියලුදෙනා දැවී ලකුණු 186\r\n(මදුභාෂණ අබේරත්න 73, බිනෝද් චතුරංග 35, සෞම්‍ය නිවන්තක 28, දිල්ශාන් අරඹේගෙදර 54/3, ළහිරු විජේරත්න 05/2, මදුශාන් පරණවිතාන 73/2)\r\nශ්‍රී රාහුල විද්‍යාලය - දෙවැනි ඉනිම - ඕවර 4.5 කදී කිසිවකු නොදැවී ලකුණු 38\r\n(ළහිරු විජේරත්න නොදැවී 25)",
        "date": "2018-01-18 16:57:30",
        "sid": "129",
        "title": "ශ්‍රී රාහුල විද්‍යාලයට කඩුලු 10 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ලුම්බිණි විද්‍යාලයට එරෙහිව ඉනිමක සහ ලකුණු 84 ක ජයක් හිමිකර ගැනීමට කොළඹ ආනන්ද විද්‍යාලය ඊයේ (17 වැනිදා) සමත්විය. මෙම තරගය කෝල්ට්ස් ක්‍රීඩාංගණයේදී පැවැත්විණි.\r\nකොළඹ ආනන්ද විද්‍යාලය වෙනුවෙන් අර්ධ ශතකයක් (70) ලබාගනිමින් පිත්තෙන්ද කඩුලු 9 ක් දවාගනිමින් පන්දුවෙන්ද දස්කම් දැක්වීමට අසෙල් සිගේරා සමත්වූ අතර චාමික ගුණසේකර කඩුලු 6 ක් දවාගැනීමටද සමත්විය.\r\nලුම්බිණි විද්‍යාලය - පළමු ඉනිම - ඕවර 38.1 කදී සියලුදෙනා දැවී ලකුණු 139\r\n(විනූ හේවාලංකාර 34, අමිත දාබරේ 29, දුශාන් ප්‍රනාන්දු 26, අසෙල් සිගේරා 33/5, චාමික ගුණසේකර 25/2)\r\nආනන්ද විද්‍යාලය - පළමු ඉනිම - ඕවර 78.1 කදී කඩුලු 8 ක් දැවී ලකුණු 339\r\n(අසෙල් සිගේරා 70, ශාමල් හිරුෂාන් නොදැවී 61, ළහිරු හිරන්ය 54, දමින්ද රේෂාන් 40, කමේෂ් නිර්මාල් 36, කනිෂ්ක රංතිලකගේ 35, විමුක්ති කුළතුංග 109/5, විමූ හේමාලංකාර 32/2)\r\nලුම්බිණි විද්‍යාලය - දෙවැනි ඉනිම - ඕවර 34.2 කදී සියලුදෙනා දැවී ලකුණු 116\r\n(සඳුනිල් සංකල්ප 36, චාමික ගුණසේකර 28/4, අසෙල් සිගේරා 30/4)",
        "date": "2018-01-18 19:45:26 ",
        "sid": "130",
        "title": "ආනන්ද විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "නැවත වතාවක් පාදයේ කලව පිටුපස මස්පිඬුවේ ආබාධයට ලක්වීම නිසා බංග්ලාදේශ සංචාරය අතර මග නවතා ආපසු සියරට පැමිණීමට සිදුවන තත්ත්වයකට ඇන්ජලෝ මැතිව්ස් මුහුණ දී සිටී. බංග්ලාදේශයෙන් ලැබෙන ආරංචි මාර්ග වලින් කියැවෙන්නේ තුන්කොන් තරගාවලියේ ඉදිරි තරග වලදී දිනේෂ් චන්දිමාල් නායකත්වයට පත්වීමට ඉඩ ඇති බවයි.\r\nසීමිත ඕවර තරග සඳහා ශ්‍රී ලංකා පිලේ නායකත්වය වෙනස් කිරීමේදී ඇන්ජලෝ මැතිව්ස් මෙන්ම දිනේෂ් චන්දිමාල්ගේත් නම් ඒ සඳහා සාකච්ඡාවට බඳුන් වී තිබිණ. අවසානයේදී සීමිත ඕවර තරග වලදී නායකත්වය මැතිව්ස්ට පැවරීමට තීරණය වූ නමුත් එතෙක් එක්දින කණ්ඩායමෙන් ඉවත්ව සිටි දිනේෂ් චන්දිමාල් නැවත වරක් එක්දින කණ්ඩායමට එක්කර ගැනිණ.\r\nචන්දිමාල් මේ වන විට ශ්‍රී ලංකා ටෙස්ට් කණ්ඩායමේ නායකත්වයද දරයි.\r\nඑක්දින තරග සඳහා ප්‍රමාණවත් නොවන පිතිකරුවකු ලෙසින් හඳුන්වන ලද චන්දිමාල් නැවතත් එක්දින කණ්ඩායමට එක්වීමෙන් පසුව මුහුණ දුන් පළමු තරගයේදීම පන්දු 33 කින් ලකුණු 34 ක් ලබාගත්තේ හතරේ පහර 3 ක් සහ හයේ පහරක්ද සිය ඉනිමට ඇතුළත් කරමිනි.\r\nබංග්ලාදේශය සහ ශ්‍රී ලංකාව අතර හෙට පැවැත්වීමට නියමිත තරගය වෙනුවෙන් අද පැවැති පුහුණු සැසියට මැතිව්ස් සහභාගි නොවීය. පුහුණුකරු චන්දික හතුරුසිංහ මහතා සහ දිනේෂ් චන්දිමාල් හෙට තරගය සම්බන්ධයෙන් සැලසුම් සකස් කරමින් සිටියහ.\r\nශ්‍රී ලංකා කණ්ඩායම ඊයේ පැවැති තරගයේදී සිම්බාබ්වේ පිල හමුවේ පරාජය වූ අතර බංග්ලාදේශය පළමු තරගයේදීම ජයග්‍රහණය කළේ සිම්බාබ්වේ පිල පරදවමිනි. ශ්‍රී ලංකා කණ්ඩායමේ පිතිහරඹ පුහුණුකරු තිලාන් සමරවීර මහතා කීවේ සිම්බාබ්වේ තරගයේදී ශ්‍රී ලංකා කණ්ඩායම හැකියාවේ තරමට ක්‍රීඩා නොකළ නමුත් ඉලක්කය අබියසටම ගිය බවයි.\r\n“මෙතන තියෙන හොඳ දේ තමයි අපට තවත් තරග 3 ක් ඉතිරිවෙලා තියෙන එක”\r\n“සිම්බාබ්වේ පිලට හමුවේ අපේ නියම දස්කම් දැකගන්න ලැබුණේ නෑ. ඒත් අපි ඉලක්කය ආසන්නයටම ආවා. අපේ නියම දස්කම් වලට ක්‍රීඩා කළොත් හෙට අපට හොඳ තරගයක් කරන්න පුළුවන් වේවි” යයි තිලාන් සමරවීර මහතා ඩකාහි වාර්තාකරුවන්ට පැවසීය.\r\nකෙසේ වෙතත් පළමු තරගයේදී ලද පරාජය සම්බන්ධයෙන් සමරවීර මහතා එතරම් විස්සෝප නොවෙයි.\r\n“මේ වගේ තුන්කොන් තරගාවලියකදී ඒ වගේ දෙයක් වෙන්න පුළුවන්. ඒත් වැදගත් දේ වෙන්නේ ඒවායින් පාඩමක් ඉගෙන ගෙන ඉදිරියට යාමයි” යයිද සමරවීර මහතා වාර්තාකරුවන්ට පැවසීය.",
        "date": "2018-01-18 19:59:25",
        "sid": "131",
        "title": "චන්දිමාල් කෝකටත් තෛලය වෙයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මොරටුව වේල්ස් කුමර විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ මහනාම විද්‍යාලය ඊයේ (17 වැනිදා) සමත්විය. මෙම තරගය රත්මලානේදී පැවැත්විණි.\r\nපවන් රත්නායක, විනුක රූබසිංහ සහ හේෂාන් හෙට්ටිආරච්චි අර්ධ ශතක රැස්කරමින් කොළඹ මහනාම විද්‍යාලය වෙනුවෙන් පිත්තෙන් දස්කම් දැක්වූ අතර ළහිරු විතාන කඩුලු 6 ක් දවාගනිමින් පන්දුවෙන් දස්කම් දැක්වීය.\r\nමහනාම විද්‍යාලය - පළමු ඉනිම - ඕවර 71.5 කදී සියලුදෙනා දැවී ලකුණු 236\r\n(පවන් රත්නායක 51, බිශාන් මෙන්ඩිස් 48, හේෂාන් හෙට්ටිආරච්චි 30, වත්සල පෙරේරා 27, පවන්ත වීරසිංහ 24, සවිඳු පිරීස් 40/3)\r\nවේල්ස් කුමර විද්‍යාලය - පළමු ඉනිම - ඕවර 60.5 කදී සියලුදෙනා දැවී ලකුණු 198\r\n(අවිඳු ප්‍රනාන්දු 63, විශ්ව පිරීස් 34, සුහත් මෙන්ඩිස් 32, සඳුන් ප්‍රනාන්දු 20, සවිඳු පිරීස් 20, ළහිරු විතාන 34/6, හෂාන් සංදීප 42/2, හේෂාන් හෙට්ටිආරච්චි 56/2)\r\nමහනාම විද්‍යාලය - පළමු ඉනිම - ඕවර 68 කදී කඩුලු 9 ක් දැවී ලකුණු 204\r\n(විනුක රූබසිංහ 84, හේෂාන් හෙට්ටිආරච්චි නොදැවී 54, සොනෙල් දිනූශ 21, කෞමාල් නානායක්කාර 37/3, විශ්ව පිරීස් 36/2)",
        "date": "2018-01-18 20:09:14 ",
        "sid": "132",
        "title": "මහනාම විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මාතර ශාන්ත සර්වේශස් විද්‍යාලයට එරෙහිව ලකුණු 140 ක ජයක් හිමිකර ගැනීමට කොළඹ ශාන්ත පීතර විද්‍යාලය ඊයේ (17 වැනිදා) සමත්විය. මෙම තරගය මාතර උයන්වත්ත ක්‍රීඩාංගණයේදී පැවැත්විණි.\r\nකොළඹ ශාන්ත පීතර විද්‍යාලයේ මොහොමඞ් අමීන් ලකුණු 37 කට කඩුලු 8 ක්ද සචින් සිල්වා ලකුණු 44 කට කඩුලු 6 ක්ද දවාගනිමින් පන්දුවෙන් දස්කම් දැක්වූහ.\r\nශශික දුල්ශාන් ලකුණු 68 කට කඩුලු 8 ක් දවාගනිමින් මාතර ශාන්ත සර්වේශස් විද්‍යාලය වෙනුවෙන් පන්දුවෙන් දස්කම් දැක්වීය.\r\nශා. පීතර විද්‍යාලය - පළමු ඉනිම - ඕවර 60.1 කදී සියලුදෙනා දැවී ලකුණු 138\r\n(පබසර හේරත් නොදැවී 36, ශලිත් ප්‍රනාන්දු 23, ශශික දුල්ශාන් 28/4, තිලාන් ප්‍රශාන් 24/2, චරිත් හර්ෂණ 41/2)\r\nශා. සර්වේශස් විද්‍යාලය - පළමු ඉනිම - ඕවර 33.1 කදී සියලුදෙනා දැවී ලකුණු 66\r\n(මොහොමඞ් අමීන් 11/3, සචින් සිල්වා 14/3, පබසර හේරත් 07/2, තාරික් සබූර් 14/2)\r\nශා. පීතර විද්‍යාලය - දෙවැනි ඉනිම - ඕවර 45.4 කදී සියලුදෙනා දැවී ලකුණු 137\r\n(සුලක්ෂණ ප්‍රනාන්දු 34, ශැනන් ප්‍රනාන්දු 26, ශශික දුල්ශාන් 40/4, කේශර නුවන්ත 41/4)\r\nශා. සර්වේශස් විද්‍යාලය - දෙවැනි ඉනිම - ඕවර 51.3 කදී සියලුදෙනා දැවී ලකුණු 69\r\n(පුෂ්පික දිල්ශාන් 32, මොහොමඞ් අමීන් 26/5, සචින් සිල්වා 30/3)",
        "date": "2018-01-18 20:11:51 ",
        "sid": "133",
        "title": "ශා. පීතරයන්ට ලකුණු 140 ක ජයක්",
        "wid": "1"
    },
    {
        "category": "ක්‍රිකට්",
        "content": "සුනිල් ගවස්කාර්ගෙන් පසුව ටෙස්ට් ශ්‍රේණිගත කිරීම්හි ප්‍රසාද ලකුණු 900 සිමාව පසුකළ පළමු පිතිකරුවා වීමට විරාට් කෝලී සමත්විය. ප්‍රසාද ලකුණු 880 ක් ලබාසිටි කෝලී සෙන්චූරියන්හිදි දකුණු අප්‍රිකාව සමගින් පැවැති දෙවැනි ටෙස්ට් තරගයේදී ලබාගත් ලකුණු 153 හේතුවෙන් ප්‍රසාද ලකුණු 900 කඩයිම පසුකිරීමට අවස්ථාව හිමිවිය.\r\n1979 දී ලන්ඩන් ඕවල් පිටියේදී පැවැති තම 50 වැනි ටෙස්ට් තරගයට ක්‍රීඩාකළ ගවස්කාර් එහිදි අමතක නොවන ඉනිමක් ක්‍රීඩා කරමින් රැස්කළ ලකුණු 221 හේතුවෙන් ප්‍රසාද ලකුණු 916 දක්වා ඉහළ නැගීමට හැකිවිය. ප්‍රසාද ලකුණු 900 සීමාව පසුකළ ලොව 31 වැනි පිතිකරුවා වන්නට විරාත් කෝලීට හැකිවිය. මේ දක්වා ටෙස්ට් ශ්‍රේණිගත කිරීම්හි ඉහළම ප්‍රසාද ලකුණු සංඛ්‍යාව වූ ප්‍රසාද ලකුණු 961 ට ඩොනල්ඞ් බ්‍රැඞ්මන් හිමිකම් කියන අතර ඕස්ටේ්‍රලියා කණ්ඩායමේ නායක ස්ටීවන් ස්මිත් ප්‍රසාද ලකුණු 947 ක් රැස්කරමින් බ්‍රැඞ්මන්ගේ වාර්තාවට ලඟා වෙමින් සිටී.\r\nටෙස්ට් ලකුණු රැස්කිරීමේ සාමාන්‍යය අතින් ස්ටීවන් ස්මිත් දෙවැනි වන්නේ ඩොනල්ඞ් බ්‍රැඞ්මන්ට පමණි. ස්මිත්ගේ ටෙස්ට් ලකුණු රැස්කිරීමේ සාමාන්‍යය 63.76 කි\r\nකෝලීට වඩා ප්‍රසාද ලකුණු 47 ක් ඉදිරියෙන් සිටින ස්මිත් තෙවැනි ස්ථාකයේ පසුවන ජෝ රූට්ට වඩා ප්‍රසාද ලකුණු 66 ක් ඉදිරියෙන් පසුවෙයි. සෙන්චූරියන් හිදි පැවැති තරගයේදී හසීම් අම්ලා ලබාගත් ලකුණු 82 හමුවේ පළමු ඉනිමේදී දකුණු අප්‍රිකානුවන්ට පෙරමුණ ගැනීමට හැකිවූ අතර ටෙස්ට් ශ්‍රේණිගත කිරීම්හි 10 වැනි ස්ථානයේ සිටි ඔහු 8 වැනි ස්ථානය දක්වා ස්ථාන දෙකක් ඉදිරියට පැමිණියේය.\r\nපන්දු යවන්නන් ශ්‍රේණිගත කිරීම්හි පෙරමුණ ගෙනි සිටි දකුණු අප්‍රිකානු වේගපන්දු යවන ක්‍රීඩක කගිසෝ රබාඩාට සුමානයක්වත් පෙරමුණේ රැඳී සිටීමට අවස්ථාවක් නොදුන් එංගලන්ත වේගපන්දු යවන ක්‍රීඩක ජේම්ස් ඇන්ඩර්සන් යළි ඔහුව පසු පසට ඇද දමමින් පෙරමුණ ගැනීමට සමත්විය. එහෙත් ඊට හේතු වූයේ ඇන්ඩසන්ගේ දස්කම් වලට වඩා සෙන්චූරියන් ටෙස්ට් තරගයේදී රබාඩා අසාර්ථක වීමයි.\r\nපසුගිය සතියේ 8 වැනි ස්ථානය දක්වා උසස්විමක් ලද දිනේෂ් චන්දිමාල් නවතම ටෙස්ට් ශ්‍රේණිගත කිරීමත් සමගින් එක් ස්ථානයක් පහත වැටී ඇත.",
        "date": "2018-01-18 21:59:17 ",
        "sid": "134",
        "title": "කෝලි ප්‍රසාද ලකුණු 900 සීමාව පසුකරයි",
        "wid": "1"
    },
    {
        "category": "ක්‍රිකට්",
        "content": "තමන්ගේ හිටපු පුහුණුකරුවා වන චන්දික හතුරුසිංහ මහතා ශ්‍රී ලංකා කණ්ඩායමේ පුහුණුකරුවා වීම සම්බන්ධයෙන් බංග්ලාදේශය බිය නොවන බව බංග්ලාදේශ එක්දින පිලේ නායක මෂ්රාෆි මොර්ටසා පවසයි. බංග්ලාදේශයේ ශ්‍රේ බංග්ලා ජාතික ක්‍රීඩාංගණයේදී අද (18 වැනිදා) පැවැති පුවත් පත් සාකච්ඡාවකදී බංග්ලාදේශ නායකයා වාර්තාකරුවන් හමුවේ එසේ කීවේය.\r\nබංග්ලාදේශයේදී පැවැත්වෙන තුන්කොන් එක්දින තරගාවලියේදී ශ්‍රී ලංකාව සහ බංග්ලාදේශය අතර තරගය හෙට (19 වැනිදා) පැවැත්වෙයි. මෙම තරගයට පොරතුව පැවැති පුවත් පත් සාකච්ඡාවේදී මොර්ටසා එසේ පැවසීය.\r\n“අවංකවම කියනවා නම් ඒක ප්‍රශ්නයක් නෙමේ” මොර්ටසා පැවසීය.\r\n“මගේ මනසේ ඉතුරු වෙලා තියෙන්නේ ජයග්‍රහණය ගැන මතක විතරයි. තරගය ජයග්‍රහණය ගැන හිතනවා ඇරෙන්න වෙන හිතන්න කිසිම දෙයක් නෑ.....ඕනෑවට වඩා හිතන්න ගියොත් වෙන්නේ පීඩනය වැඩි වෙන එක විතරයි” යයි කී මොර්ටසා\r\n“හැමෝම හිතන්නේ කණ්ඩායමක් එක්ක තියෙන තරගයක් ගැනයි. තනි පුද්ගයකුට එරෙහිව තියෙන තරගයක් ගැන නෙමේ” යයිද පැවසීය.\r\nනව පුහුණුකරු චන්දික හතුරුසිංහ සහ නව නායක ඇන්ජලෝ මැතිව්ස් සමගින් නව වසර ආරම්භ කළ නමුත් පළමු තරගයේදීම සිම්බාබ්වේ පිල හමුවේ ශ්‍රී ලංකා පිලට අත්වූයේ ලකුණු 12 ක පරාජයකි. තත්ත්වය වඩාත් නරක අතට හැරුණේ මෙම තරගයේදී ඇන්ජලෝ මැතිව්ස් නැවත වරක් කලව පිටුපස මස්පිඬුවේ ආබාධයකට ලක්වූ බැවිනි. එබැවින් හෙට පැවැත්වෙන තරගයට මැතිව්ස්ගේ සේවය ශ්‍රී ලංකා පිලට අහිමි වෙයි.\r\nසිම්බාබ්වේ පිල මෙන්ම බංග්ලාදේශයට මේ වන විට තමන්ගේ පළමු වටයේ තරග ජයග්‍රහණය කර ඇති බැවින් තරගාවලියේ රැඳී සිටීමට නම් ශ්‍රී ලංකා කණ්ඩායම හෙට තරගය ජයගත යුතුව තිබේ.\r\nමේ අතර ශ්‍රී ලංකා කණ්ඩායමේ පිතිහරඹ පුහුණුකරුවා වන තිලාන් සමරවීර මහතා කියන්නේ හතුරුසිංහ මහතා ශ්‍රී ලංකා පිලේ පුහුණුකරුවීමෙන් ශ්‍රී ලංකා පිලට විශේෂ වාසියක් නොලැබෙන බවයි.\r\n“විස්සයි-20 ක්‍රිකට් ක්‍රීඩාවේදී හැමෝම එක කාමරයේදී මුණගැසෙනවා....දැන් ක්‍රිකට් ලෝකයේ රහස් නෑ.” යයි සමරවීර මහතා පැවසීය.\r\nසමරවීර මහතාද බංග්ලාදේශ කණ්ඩායමේ හිටපු පිතිහරඹ පුහුණුකරුවා වෙයි.",
        "date": "2018-01-18 22:16:15",
        "sid": "135",
        "title": "හතුරුසිංහට අපි බය නෑ - මොර්ටසා",
        "wid": "1"
    },
    {
        "category": "ක්‍රිකට්",
        "content": "දකුණු පාදයේ කලව පිටුපස මස්පිඩුවේ ආබාධ තත්ත්වය නැවතත් මතුවීම නිසා ශ්‍රී ලංකා කණ්ඩායමේ නිත්‍ය නායක ඇන්ජලෝ මැතිව්ස්ට තුන්කොන් ක්‍රිකට් තරගාවලියේ මීලඟ තරග දෙකම අහිමි වන බව ශ්‍රී ලංකා ක්‍රිකට් ආයතනය නිවේදනය කරයි.\r\nඒ අනුව අද (19 වැනිදා) බංග්ලාදේශ කණ්ඩායමට එරෙහිව පැවැත්වෙන තරගය මෙන්ම 21 වැනිදා සිම්බාබ්වේ පිලට එරෙහිව පැවැත්වෙන තරගයද නායක මැතිව්ස්ට අහිමි වනු ඇත.\r\nමැතිව්ස් සහභාගි නොවන තරග වලදී ශ්‍රී ලංකා කණ්ඩායම මෙහෙයවීම සඳහා දිනේෂ් චන්දිමාල් නම් කර තිබේ.",
        "date": "2018-01-19 13:03:44",
        "sid": "136",
        "title": "මැතිව්ස්ට තරග දෙකක් අහිමි වෙයි",
        "wid": "1"
    },
    {
        "category": "ක්‍රිකට්",
        "content": "සංචාරක පාකිස්තාන කණ්ඩායමට එරෙහිව වෙලිංටන්හිදී අද (19 වැනිදා) පැවැති පස්වැනි එක්දින තරගයෙන් ලකුණු 15 ක ජයක් වාර්තා කළ නවසීලන්ත කණ්ඩායම, දෙරට අතර පැවැති එක්දින තරගාවලිය 5-0 ක් ලෙස ජයගැනීමට සමත් විය. \r\nජයග්‍රහණය සඳහා ලකුණු 272 ක ඉලක්කයක් හඹාගිය පාකිස්තාන කණ්ඩායම ඕවර 49 ක් අවසානයේ ලකුණු 256 කට සීමා කිරීමට මැතිව් හෙන්රි ප්‍රමුඛ නවසීලන්ත පන්දු යවන්නෝ සමත් වූහ. දක්ෂ පන්දු යැවීමක නිරත වූ මැතිව් හෙන්රි, පාකිස්තාන කණ්ඩායමේ මුල් පිතිකරුවන් තිදෙනාද සමගින් ලකුණු 53 කට කඩුලු 4 ක් දවාගත්තේය. එහිදී හෙන්රිට අනගි සහායක් දුන් මිචෙල් සෑන්ට්නර් ලකුණු 40 කට කඩුලු 3 ක් දවාගත්තේය. \r\nපාකිස්තාන ඉනිමේ වැඩිම ලකුණු ලාභියා බවට පත් වූ හාරිස් සොහේල් පන්දු 87 කදී හතරේ පහර 5 ක් සමගින් ලකුණු 63 ක් රැස්කළ අතර ශඩාබ් ඛාන් පන්දු 77 කදී ලකුණු 54 ක් රැස්කළේ හතරේ පහර 5 ක් සමගිනි. \r\nකාසියේ වාසිය දිනා පළමුවෙන් පන්දුවට පහරදුන් නවසීලන්ත කණ්ඩායම වෙනුවෙන් ශතකයක් ලබාගැනීමට ආරම්භක පිතිකරු මාටින් ගප්ටිල් සමත් විය. පන්දු 126 කදී වාර්තා වූ ගප්ටිල්ගේ 13 වැනි එක්දින ශතකය හයේ පහරක් සහ හතරේ පහර 10 ක් අන්තර්ගත විය.  \r\nකොලින් මුන්රෝ (52) සමග එක්ව පළමු කඩුල්ල වෙනුවෙන් පන්දු 35 කදී ලකුණු 52 ක සම්බන්ධතාවක් ගොඩනැගූ ගප්ටිල්, ඉන් නොනැවතී රොස් ටේලර් (59) සමග එක්ව තෙවැනි කඩුල්ල වෙනුවෙන් පන්දු 144 කදී ලකුණු 112 ක සම්බන්ධතාවක්ද ගොඩනගමින් නවසීලන්ත කණ්ඩායමේ ලකුණු සංඛ්‍යාව ඉහළ දැමීය. පන්දු 73 කදී වාර්තා වූ ටේලර්ගේ අර්ධ ශතකයට හතරේ පහර 3 ක් ඇතුළත් විය. \r\nරුම්මාන් රායිස් ලකුණු 67 කට කඩුලු 3 ක්ද, ෆායිම් අෂ්රෆ් ලකුණු 49 කට කඩුලු 2 ක්ද දවාගනිමින් පාකිස්තාන කණ්ඩායම වෙනුවෙන් පන්දුවෙන් දස්කම් දැක්වූහ.",
        "date": "2018-01-19 13:57:00",
        "sid": "137",
        "title": "නවසීලන්තය 5-0 කින් පාකිස්තානය පරදවයි",
        "wid": "1"
    },
    {
        "category": "ක්‍රිකට්",
        "content": "",
        "date": "2018-01-19 14:13:29",
        "sid": "138",
        "title": "ශ්‍රී ලංකාව සහ බංග්ලාදේශය අතර තරගය",
        "wid": "1"
    },
    {
        "category": "ක්‍රිකට්",
        "content": "වයස 19 න් පහළ ලෝක කුසලාන තරගාවලියේදී ශ්‍රී ලංකා යොවුන් කණ්ඩායම මූලික වටයෙන්ම ඉවතට වීසිවිය. ශ්‍රී ලංකාව සහ පාකිස්තානය අතර අද (19 වැනිදා) නවසීලන්තයේ වැන්ගරෙයිහිදී පාකිස්තානයට එරෙහිව පැවැති තරගයේදී හිමිවූ කඩුලු 3 ක පරාජය හේතුවෙන් ශ්‍රී ලංකා යොවුන් පිලට තරගාවලියේ පිළිමළුන් පිටුදැකීමේ වටයෙන් ඉවත් වීමට සිදුවිය.\r\n‘ඩී’ කාණ්ඩයෙන් තරග කළ ශ්‍රී ලංකා යොවුන් පිල අයර්ලන්තයට එරෙහිව පැවැති තරගය ජයගත් නමුත් ඇෆ්ඝනිස්තානය සහ පාකිස්තානය හමුවේ පරාජය විය. අද පැවැති තරගයෙන් ජයගන්නා කණ්ඩායම අර්ධ අවසන් පූර්ව වටය සඳහා සුදුසුකම් ලබාගන්නා කණ්ඩායම විය. ඇෆ්ඝනිස්තානය ඒ වන විටත් අර්ධ අවසන් පූර්ව වටයට සුදුසුකම් ලබාගෙන සිටියේය. \r\nලකුණු 189 ක පහසු ඉලක්කයක් කරා යමින් සිටි පාකිස්තානු යොවුන් පිල වරෙක කඩුලු 2 ක් පමණක් දැවී ලකුණු 118 ක් ලබාගනිමින් ඉතාමත් ස්ථාවර ස්ථානයක සිටියේය. එසේ වුවත් ලකුණු 47 ක් ඇතුළත කඩුලු 5 ක් බිඳ දැමූ ශ්‍රී ලංකා යොවුන් පන්දු යවන්නෝ නැවතත් තරගයට අවතීර්ණ වීමට උත්සාහ කළහ.\r\nතත්ත්වය එසේ තිබියදී 8 වැනි කඩුල්ල වෙනුවෙන් අඛණ්ඩ සම්බන්ධතාවක් ගොඩනැංවූ නායක හසන් ඛාන් (නොදැවී 24) සහ මොහොමඞ් මූසා (නොදැවී 23) ශ්‍රී ලංකා යොවුන් පිලේ බලාපොරොත්තු සුන්කර දැමූහ. \r\nකාසියේ වාසිය අහිමි වීම හේතුවෙන් පළමුවෙන්ම පන්දුවට පහර දීමට සිදුවූ ශ්‍රී ලංකා යොවුන් පිල ලකුණු 75 ක් රැස්කරගැනීමටත් පෙර ඉදිරිපෙළ පිතිකරුවන් පස්දෙනාම අහිමි විය. එතැන් සිට ශ්‍රී ලංකා යොවුන් පිල ගියේ අසීරු ගමනකි. \r\nජෙහාන් ඩැනියෙල් අෂේන් බණ්ඩාර එක්ව හයවැනි කඩුල්ල වෙනුවෙන් ලකුණු 76 ක සම්බන්ධතාවක් ගොඩනැංවූ නමුත් ඩැනියෙල් දැවී යාමත් සමගින් ඉතිරි කඩුලු 4 ත් ලකුණු 40 කට බිඳ වැටිණ. තරගාවලියේ උසම ක්‍රීඩකයා වන ෂහීන් අෆ්රීඩිට කදිම සහයක් දුන් මොහොමඞ් මූසා සහ අර්ෂාඞ් ඉක්බාල් ශ්‍රී ලංකා යොවුන් පිලේ ඉනිම ලකුණු 188 කට සීමා කළහ. \r\nපන්දු 70 කින් ලකුණු 53 ක් ලබාගත් ජෙහාන් ඩැනියෙල්ගේ දැවීයාම බෙහෙවින් තීරණාත්මක විය. ඊළඟ ඕවරයේදී අෂේන් බණ්ඩාරත් දැවීයාම නිසා එක්වරම නවක පිතිකරුවෝ දෙදෙනෙක් පිටියට පිවිසියහ. ඕවර 11 ක් ඉතිරිව තිබියදී ලකුණු පුවරුව කියැවුණේ කඩුලු 7 කට 152 ක් ලෙසිනි. තත්ත්වය එසේ තිබියදී පිතිකරුවන් සිරකර දැමූ පාකිස්තානු යොවුන් පන්දු යවන්නෝ ශ්‍රී ලංකා යොවුන් පිලේ අවසන් ඕවර 11 දී ලකුණු සංඛ්‍යාව 36 කට සීමාකර දැමූහ. \r\nතරගය ජයගැනීමට තරම් ප්‍රමාණවත් ලකුණු සංඛ්‍යාවක් පුවරුවේ නැති බව ශ්‍රී ලාංකිකයෝ හොඳින්ම දැන සිටියහ. ඔවුන්ට තිබුණේ වේලාසනින් කඩුලු දවාගැනීමේ විකල්පය පමණි. වේග පන්දු යවන්නන්ගේ සාර්ථක ආරම්භයක් ලැබුණ නමුත් අලී සර්යාබ් පාකිස්තානු පිලට අවශ්‍ය ස්ථාවරත්වය ගෙන ආවේය. පන්දු 94 කට මුහුණ දුන් සර්යාබ් සහ මොහොමඞ් තාහා එක්ව ගොඩනැංවූ ලකුණු 61 ක සම්බන්ධතාව හේතුවෙන් පීඩනය ඉවත් විය. \r\nඑතැන් සිට ප්‍රවේසම් සහගත ගමනක නිරත වූ පාකිස්තානු යොවුන් පිතිකරුවෝ ප්‍රවේසමෙන් තමන්ගේ ඉලක්කය කරා ගියහ. ජයග්‍රහණය පෙනෙන මායිමට පැමිණීමෙන් පසුව හයේ පහර දෙකකින් සහ හතරේ පහරක්ද සමගින් පන්දු 18 කදී ලකුණු 23 ක් ලබාගත් මොහොමඞ් මූසා ආපසු ක්‍රීඩාගාරයට ගියේ සිය කණ්ඩායම ජයටැඹ කරා ගෙන යාමෙන් පසුවය. ",
        "date": "2018-01-19 15:01:26",
        "sid": "139",
        "title": "ශ්‍රී ලංකාව තරගාවලියෙන් ඉවතට විසිවෙයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී පානදුර රාජකීය විද්‍යාලයට එරෙහිව ඉනිමක සහ ලකුණු 42 ක ජයක් හිමිකර ගැනීමට කටුනේරිය ශාන්ත සෙබස්තියන් විද්‍යාලය ඊයේ (18 වැනිදා) සමත්විය. මෙම තරගය බණ්ඩාරගම මහජන ක්‍රීඩාංගණයේදී පැවැත්විණි.\r\nරවිඳු දිල්ශාන් අර්ධ ශතකයක් සහ ශෙෂාන් උදාර කඩුලු 5 ක් දවාගනිමින් කටුනේරිය ශාන්ත සෙබස්තියන් විද්‍යාලය වෙනුවෙන් දස්කම් දැක්වූහ.\r\nරාජකීය විද්‍යාලය - පළමු ඉනිම - ඕවර 61.1 කදී සියලුදෙනා දැවී ලකුණු 124\r\n(දුලන්ත කවිඳු 35, ධනංජය ප්‍රසාද් 24, රවිඳු දිල්ශාන් 09/2, අශේන් චාරුක 10/2, ශේශාන් සිල්වා 22/2, දිල්ශාන් ප්‍රමෝද් 22/2)\r\nශා. සෙබස්තියන් විද්‍යාලය - පළමු ඉනිම - ඕවර 56.2 කදී සියලුදෙනා දැවී ලකුණු 236\r\n(රවිඳු දිල්ශාන් 60, කවිඳු ඉරෝෂ් 32, සමිත දිල්ශාන් 27, දිල්ශාන් මදුශංක 28, බනුර ප්‍රසන්නජිත් 80/4, මාලින්ද සංජය 33/2, දුලන්ත කවිඳු 39/2)\r\nරාජකීය විද්‍යාලය - දෙවැනි ඉනිම - ඕවර 26.3 කදී සියලුදෙනා දැවී ලකුණු 70\r\n(ශේශාන් උදාර 35/5, අශේක් චාරුත 10/2, ශේශාන් සිල්වා 12/2)",
        "date": "2018-01-19 17:03:21 ",
        "sid": "140",
        "title": "ශා.සෙබස්තියන් විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී කුළීගොඩ මාදම්ප මධ්‍ය මහා විද්‍යාලයට එරෙහිව ලකුණු 123 ක ජයක් හිමිකර ගැනීමට කොළඹ කේරී විද්‍යාලය ඊයේ (18 වැනිදා) සමත්විය. මෙම තරගය කුළීගොඩ මාදම්ප මධ්‍ය මහා විද්‍යාලීය ක්‍රීඩාංගණයේදී පැවැත්විණි.\r\nකොළඹ කේරී විද්‍යාලය වෙනුවෙන් මතීෂ රණතුංග (නොදැවී 108) ශතකයක් සහ විදුරංග යෙශාන් ලකුණු 33 කට කඩුලු 5 ක්ද දිලීප පෙරේරා ලකුණු 39 කට කඩුලු 5 ක්ද දවාගනිමින් පන්දුවෙන් දස්කම් දැක්වූහ.",
        "date": "2018-01-19 17:17:00",
        "sid": "141",
        "title": "කේරී විද්‍යාලයට ලකුණු 123 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී රාගම කරුණාරත්න බෞද්ධ විද්‍යාලයට එරෙහිව ඉනිමක සහ ලකුණු 81 ක ජයක් හිමිකර ගැනීමට ගලහිටියාව මධ්‍ය මහා විද්‍යාලය ඊයේ (18 වැනිදා) සමත්විය. මෙම තරගය දළුපොත බන්ධනාගාර ක්‍රීඩාංගණයේදී පැවැත්විණි.\r\nගලහිටියාව මධ්‍ය මහා විද්‍යාලයේ බුද්ධික කමේෂ් කඩුලු 8 ක් සහ කවිඳු තිලකරත්න කඩුලු 7 ක් දවාගනිමින් තරගය පුරා පන්දුවෙන් දස්කම් දැක්වූහ",
        "date": "2018-01-19 17:32:00",
        "sid": "142",
        "title": "ගලහිටියාව මැදි විදුහලට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව, බංග්ලාදේශය සහ සිම්බාබ්වේ අතර බංග්ලාදේශයේ ශ්රේ බංග්ලා ක්‍රීඩාංගණයේදී පැවැත්වෙන තුන් කොන් ක්‍රිකට් තරගාවලියේ තෙවැනි තරගයේදී ශ්‍රී ලංකාවට එරෙහිව ලකුණු 163 ක දැවැන්ත ජයක් වාර්තා කිරීමට බංග්ලාදේශ කණ්ඩායම අද (19 වැනිදා) සමත් විය. මෙය බංග්ලාදේශ කණ්ඩායමේ විශාලතම එක්දින ජයග්‍රහණය ලෙසද වාර්තා අතරටද එක්විය.\r\nලකුණු 321 ක ඉලක්කයක් හඹාගිය ශ්‍රී ලංකා කණ්ඩායම ඕවර 32.2 ක් අවසානයේ ලකුණු 157 කට සීමා කිරීමට බංග්ලාදේශ පන්දු යවන්නෝ සමත් වූහ.\r\nසිම්බාබ්වේ කණ්ඩායමට එරෙහිව පැවැති තරගයේදී අර්ධ ශතකයක් ලබාගත් ආරම්භක පිතිකරු කුසල් පෙරේරාට මෙම තරගයේදී ලකුණු අතරට පැමිණීමට නොහැකි විය. නසිර් හුසේන්ගේ පන්දුවක් කඩුල්ලේ වැදීම නිසා පිටියෙන් ඉවත්ව යන විට කුසල් ලබා සිටියේ ලකුණක් පමණි. පන්දු 35 කට මුහුණදුන් උපුල් තරංග හතරේ පහර 3 ක් සමගින් ලකුණු 25 ක් රැස්කළ අතර මෂ්රෆී මෙර්ටාසාගේ පන්දුවක් හමුවේ මහමදුල්ලා අතට උඩ පන්දුවක් දෙමින් දැවී ගියේය.\r\nශ්‍රී ලංකා කණ්ඩායමේ දෙවැනි සහ තෙවැනි පිතිකරුවන් ලෙස ක්‍රීඩා කළ කුසල් මෙන්ඩිස්ට (19) සහ නිරෝෂන් දික්වැල්ලටද (18) වැඩි වේලාවක් කඩුල්ලේ රැදී සිටීමට බංග්ලාදේශ පන්දු යවන්නෝ ඉඩක් ලබා නොදුන්හ. කෙටි ලකුණු ලබාගනිමින් හොඳින් පන්දුවට පහර දෙමින් සිටි දිනේෂ් චන්දිමාල් හයේ පහරක් සමගින් ලකුණු 28 ක් ලබා සිටියදී අවාසනාවන්ත ලෙස දුවද්දී දැවීයෑමකට හසුවිය.\r\nශ්‍රී ලංකා ඉනිමේ වැඩිම ලකුණු ලාභියා බවට පත් වූ තිසර පෙරේරා පන්දු 14 කදී හයේ පහර 2 ක් සහ හතරේ පහර 3 ක් සමග ලකුණු 29 ක් රැස්කළ අතර සකීබ් අල් හසන්ගේ පන්දුවක් හමුවේ මහමදුල්ලා අතට උඩ පන්දුවක් දෙමින් දැවී ගියේය. දක්ෂ පන්දු යැවීමක නිරත වූ සකීබ්, අසේල ගුණරත්න ලකුණු 16 කටද, වනිඳු හසරංග ලකුණු ලබාගැනීමට පෙරද ආපසු ක්‍රීඩාගාරය වෙත හරවා යවමින් ශ්‍රී ලංකා කණ්ඩායම මහත් අසීරු තාවයකට ඇද දැමුවේය.\r\nකාසියේ වාසිය දිනා පළමුවෙන් පන්දුවට පහරදුන් බංග්ලාදේශය ඕවර 50 අවසානයේ කඩුලු 7 ක් දැවී ලකුණු 320 ක් ලබාගත්තේය. ලකුණු 35 ක් ලබා සිටියදී එනමුල් හක් දැවීයාමත් සමග බංග්ලාදේශ ඉනිමේ පළමු කඩුල්ලේ සම්බන්ධතාව ලකුණු 71 කට සීමා වූ අතර පන්දු 37 කදී වාර්තා වූ එනමුල්ගේ ඉනිමට හයේ පහරක් සහ හතරේ පහර 3 ක් අතුළත් විය.\r\nතිසර පෙරේරා විසින් යවන ලද බංග්ලාදේශ ඉනිමේ 14 වැනි ඕවරයේ තෙවැනි පන්දුවේදී ලබාදුන් උඩ පන්දුවක් දිනේෂ් චන්මාල් අතින් ගිළිහී යාම නිසා එනමුල් හක්ට තවදුරටත් කඩුල්ලේ රැදී සිටීමට අවස්ථාව උදාවිය. එහෙත් ඉන් නිසා ප්‍රයෝජන ගැනීමට අසමත් වූ ඔහු, එම ඕවරයේ පස්වැනි පන්දුවේදී කඩුලු රකින ක්‍රීඩක නිරෝෂන් දික්වැල්ල අතට උඩපන්දුවක් දෙමින් පිටියෙන් ඉවත්ව ගියේය.\r\nසුරංග ලක්මාල් යැවූ පළමු ඕවරයේ තෙවැනි පන්දුවේදීද එනමුල් හක් ලබාදුන් උඩ පන්දුවක් ස්ලිප්හි පන්දු රකිමින් සිටි කුසල් මෙන්ඩිස් අතින් ගිළිහී ගියේය. ගිළිහී ගිය පළමු උඩ පන්දුව ලබාදෙන විට එනමුල් ලකුණු 2 ක් ලබා සිටි අතර දෙවැනි උඩ පන්දුව ලබාදෙන විට ලකුණු 34 ක් ලබා සිටියේය.\r\nටමීම් ඉක්බාල් ලකුණු 84 ක් ලබා සිටියදී ධනංජයද සිල්වාගේ පන්දුවක් හමුවේ නිරෝෂන් දික්වැල්ල අතට උඩ පන්දුවක් ලබාදුන්නද, ප්‍රධාන විනිසුරු එය දැවී යාමක් නොවන බව ප්‍රකාශ කළේය. එහෙත් විනිසුරුවරයාගේ තීරණයට අභියෝගයට ලක්කරමින් එය විනිසුරු තීරණ විමසීමේ ක්‍රමවේදයට යොමු කිරීමට නායක දිනේෂ් චන්දිමාල් පියවර ගත්තේය. එම සිදුවීමට අදාල පුනරූපන නිරීක්ෂණය කිරීමෙන් අනතුරුව ටමීම් ඉක්බාල් දැවීගිය ක්‍රීඩකයෙක් බවට තෙවැනි විනිසුරු සංඥා කළේය. පන්දු 102 කදී වාර්තා වූ ඉක්බාල්ගේ 40 වැනි එක්දින අර්ධ ශතකය හයේ පහරකින් සහ හතරේ පහර 6 කින් සමන්විත විය.\r\nඉක්බාල් සමග එක්ව දෙවැනි කඩුල්ල වෙනුවෙන් පන්දු 84 කදී ලකුණු 99 ක සම්බන්ධතාවක් ගොඩනැගූ සකීබ් අල් හසන් (67) ඉන් නොනැවතී මුෂ්ෆකුර් රහීම් (62) සමග එක්ව තෙවැනි කඩුල්ල වෙනුවෙන් පන්දු 54 කදී ලකුණු 57 ක සම්බන්ධතාවක්ද ගොඩනගමින් බංග්ලාදේශ කණ්ඩායමේ ලකුණු සංඛ්‍යාව ඉහළ දැමීය. පන්දු 63 කට මුහුණදුන් ශකීබ් සිය 36 වැනි එක්දින අර්ධ ශතකය හතරේ පහර 7 කින් සැරසූ අතර අසේල ගුණරත්නගේ පන්දුවක් හමුවේ ඔහු අතටම උඩ පන්දුවක් දෙමින් දැවී ගියේය. පන්දු 52 කදී හයේ පහරක් සහ හතරේ පහර 4 ක් සමගින් ලකුණු රැස්කළ රහීම් දැවී ගියේ තිසර පෙරේරාගේ පන්දුවක් කඩුල්ලේ වැදීමෙනි.\r\nමහමදුල්ලා හයේ පහරක් සහ හතරේ පහර 2 ක් සමග ලකුණු 24 ක් රැස්කරමින්ද, සබීර් රෙහෙමාන් හයේ පහරක් සහ හතරේ පහර 3 ක් සමග ලකුණු 24 ක් රැස්කරමින්ද බංග්ලාදේශ කණ්ඩායමේ ලකුණු සංඛ්‍යාව 300 න් ඔබ්බට රැගෙන යෑම සඳහා දායකත්වය සැපයූහ.\r\nපාදයේ ආබාධක් හේතුවෙන් ශ්‍රී ලංකා කණ්ඩායමේ නිත්‍ය නායක ඇන්ජලෝ මැතිව්ස් මෙම තරගයට ක්‍රීඩා නොකළ අතර දිනේෂ් චන්දිමාල් විසින් කණ්ඩායම මෙහෙයවනු ලැබිණ.",
        "date": "2018-01-19 17:45:39",
        "sid": "143",
        "title": "බංග්ලාදේශයට ලකුණු 163 ක දැවැන්ත ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ ‘ඒ’ ශ්‍රේණියේ වරාය අධිකාරිය සහ හලාවත මේරියන්ස් කණ්ඩායම් අතර කෝල්ට්ස් ක්‍රීඩාංගණයේදී අද (19 වැනිදා) ආරම්භවූ තරගයේ පළමු දිනය නිමාවන විටදී කඩුලු 2 ක් දැවී ලකුණු 335 ක් රැස්කිරීමට හලාවත මේරියන්ස් ක්‍රීඩා සමාජය සමත්විය.\r\nශතක රැස්කරමින් නොදැවී කඩුල්ලේ රැඳී සිටින අශේන් සිල්වා (නොදැවී 125) සහ සචිත්‍ර සේරසිංහ (නොදැවී 130) දෙවැනි කඩුල්ල සදහා ලකුණු 215 ක සම්බන්ධතාවයක් ගොඩනැගීමට සමත්වූහ.\r\nසචිත්‍ර සේරසිංහ පන්දු 168 කදී හයේ පහර 6 ක් සහ හතරේ පහර 10 ක් සමගින් ලකුණු 130 ක් රැස්කර ඇති අතර පන්දු 281 කදී හතරේ පහර 15 ක් සමගින් ලකුණු 125 ක් රැස්කිරීමට අශේන් සිල්වා සමත්විය.\r\n‘ඒ’ ශ්‍රේණියේ යටතේ තවත් තරග 5 ක් අද ආරම්භවූ අතර එහිදි ලකුණු 300 සිමාව පසුකර යෑමට රාගම සහ සැරසන්ස් කණ්ඩායම් සමත්වූහ.\r\nසැරසන්ස් කණ්ඩායමේ හර්ෂ කුරේ (නොදැවී 108) ශතකයක් රැස්කරමින් පිත්තෙන් දස්කම් දැක්වූ අතර මූවර්ස් කණ්ඩායම නියෝජනය කරන තරිඳු රත්නායක එන්.සි.සි. කණ්ඩායමට එරෙහිව කඩුලු 5 ක් බිඳ හෙළමින් පන්දුවෙන් දස්කම් දැක්වීය.",
        "date": "2018-01-19 19:44:48 ",
        "sid": "144",
        "title": "අශේන්-සචිත්‍ර ලකුණු 215 ක නොබිඳුණු සබඳතාවක",
        "wid": "1"
    },
    {
        "category": "ක්‍රිකට්",
        "content": "ජෝ රූට්ගේ තුන් ඉරියව් දස්කම් හමුවේ ඕස්ට්‍රේලියාවට එරෙහිව බ්‍රිස්බේන්හි ගැබා ක්‍රීඩාංගණයේදී පැවැති දෙවැනි එක්දින ක්‍රිකට් තරගයෙන් කඩුලු 4 ක ජයක් වාර්තා කිරීමට එංගලන්ත කණ්ඩායම අද (19 වැනිදා) සමත් විය. ජයග්‍රහණය සඳහා ලකුණු 271 ක ඉලක්කයක් හඹාගිය එංගලන්ත ක්‍රීඩකයෝ ඕවර 44.2 ක් අවසානයේ කඩුලු 6 ක් පමණක් දැවී එම ඉලක්කය පසුකර ගියහ. පන්දු 58 කදී හතරේ පහරක් සමග නොදැවී ලකුණු 46 ක් රැස්කළ නායක ජෝ රූට්, එංගලන්ත ජයග්‍රහණයේ නියමුවා බවට පත් විය.\r\nජොස් බට්ලර් (42) සමග එක්ව පස්වැනි කඩුල්ල වෙනුවෙන් පන්දු 60 කදී ලකුණු 68 ක සම්බන්ධතාවක් ගොඩනැගූ රූට්, ඉන් නොනැවතී ක්‍රිස් වොක්ස් (නොදැවී 39) සමග එක්ව හත්වැනි කඩුල්ල වෙනුවෙන් පන්දු 40 කදී ලකුණු 47 ක නොබිඳුණ සම්බන්ධතාවක්ද ගොඩනගමින් එංගලන්ත කණ්ඩායම ජයග්‍රහණය කරා ගෙන ගියේය.\r\nජොනී බෙයාස්ට්‍රෝ (60) සහ ඇලෙක්ස් හේල්ස් (57) එක්ව දෙවැනි කඩුල්ල වෙනුවෙන් පන්දු 108 කදී ලකුණු 117 ක සම්බන්ධතාවක් ගොඩනගමින් එංගලන්ත කණ්ඩායමේ ජයග්‍රහණය සඳහා මනා අඩිතාලමක් දැමූහ.\r\nපන්දු 56 කදී වාර්තා වූ බෙයාස්ට්‍රෝගේ අර්ධ ශතකයට හතරේ පහර 9 ක් ඇතුළත් වූ අතර පන්දු 60 කදී වාර්තා වූ හේල්ස්ගේ අර්ධ ශතකයට හයේ පහරක් සහ හතරේ පහර 7 ක් අන්තර්ගත විය.  දක්ෂ පන්දු යැවීමක නිතර වූ මිචෙල් ස්ටාක් ලකුණු 53 කට කඩුලු 4 ක් දවාගැනීමට සමත් වුවද, එංගලන්ත කණ්ඩායමේ ජයග්‍රහණය වලක්වාලීමට තරම් එය ප්‍රමාණවත් නොවීය.\r\nපළමුවෙන් පන්දුවට පහරදුන් ඕස්ට්‍රේලියානු කණ්ඩායම වෙනුවෙන් ශතකයක් ලබාගැනීමට ඒරන් ෆින්ච් (106) සමත් විය. පන්දු 114 කට මුහුණදුන් ෆින්ච්, සිය 10 වැනි එක්දින ශතකය හයේ පහරකින් සහ හතරේ පහර 9 කින් අලංකාර කළේය. මෙය ෆින්ච් පිට පිටම ලබාගත් දෙවැනි ශතකයද විය.\r\nඬේවිඞ් වෝනර් (35) සමග එක්ව පළමු කඩුල්ල වෙනුවෙන් පන්දු 70 කදී ලකුණු 68 ක සම්බනධතාවක් ගොඩනැගූ ෆින්ච්, ඉන් නොනැවතී මිචෙල් මාෂ් (36) සමග එක්ව සිවුවැනි කඩුල්ල වෙනුවෙන් පන්දු 98 කදී ලකුණු 85 ක සම්බනධතාවක්ද ගොඩනමින් ඕස්ට්‍රේලියානු කණ්ඩායමේ ලකුණු සංඛ්‍යාව ඉහළ දැමීය.\r\nමෙම තරගයේදී පන්දු යවන්නකු ලෙසද සාර්ථන වූ එංගලන්ත නායක ජෝ රූට් ඕවර 7 ක් යවමින් ලකුණු 31 කට ස්ටීවන් ස්මිත් සහ ට්‍රැවිස් හෙඩ් පිටියෙන් ඉවත් කළේය.",
        "date": "2018-01-19 20:17:09 ",
        "sid": "145",
        "title": "රූට් - වෝක්ස් එංගලන්තය දිනවති",
        "wid": "1"
    },
    {
        "category": "ක්‍රිකට්",
        "content": "වයස 19 න් පහළ ලෝක කුසලාන තරගාවලියේදී ශ්‍රී ලංකා කණ්ඩායම පළමු වටයෙන්ම ඉවතට විසිවි යද්දී බංග්ලාදේශ කණ්ඩායම එහි අර්ධ අවසන් පූර්ව වටයට සුදුසුකම් ලබාගත්තේය. මේ දිනවල බංග්ලාදේශයේදී පැවැත්වෙන තුන්කොන් තරගාවලියේදී ශ්‍රී ලංකා ජ්‍යෙෂ්ඨ කණ්ඩායමත් එවැනිම ඉරණමකට මුහුණ දීමේ අවදානම ලක්ව සිටී.\r\nතුන්කොන් තරගාවලියේ පළමු වටයේ තරග දෙකම පරාජය වූ ශ්‍රී ලංකා කණ්ඩායම මේ වන විටත් ප්‍රසාද ලකුණු පුවරුවේ පහළටම තල්ලු වී තිබේ. එහි වඩාත්ම භයංකාර තත්ත්වය නම් ශ්‍රී ලංකා කණ්ඩායම එකම ප්‍රසාද ලකුණක්වත් නොමැතිව, ශුද්ධ ලකුණු වේගය සෘණ 1.750 ක අවාසියකට මුහුණ දී සිටීමයි. තරගාවලිය ජයගැනීම කෙසේ වෙතත් අවසන් තරගයට සුදුසුකම් ලබාගැනීමේ බලාපොරොත්තු හෝ ඇතිකර ගැනීමට නම් සිම්බාබ්වේ පිලට එරෙහිව ඉරිදා (හෙට) පැවැත්වෙන තරගය විශාල ලකුණු පරතරයකින් ජයගැනීමට ශ්‍රී ලංකා පිලට සිදුව තිබේ.\r\nඅඩුතරමේ වසරකට පෙර අතීතය දෙසවත් හැරී බැලුවහොත් මෙම කණ්ඩායම් තුන අතර පැවැත්වෙන තුන්කොන් තරගාවලියකදී “ශ්‍රී ලංකා කණ්ඩායම අවසන් තරගයට සුදුසුකම් ලබා ගන්නා එකක් නෑ” යන්න කිසිවකු සිතන්නටවත් මැළිවූ තරම් තත්ත්වයකි. එහෙත් ශ්‍රී ලංකා කණ්ඩායමේ කඩා වැටීම කොතෙක්ද යත් කලකට ඉහතදී දිනුම සාක්කුවේ දමාගෙන පිටියට පිවිසි ශ්‍රී ලංකා කණ්ඩායමට එරෙහිව තමන්ගේ විශාලතම එක්දින ජයග්‍රහණය වාර්තා කිරීමට බංග්ලාදේශය සමත් වී තිබේ.\r\nආපසු හැරී බලන්නේ නම් බංග්ලාදේශ කණ්ඩායම ශ්‍රී ලංකා පිලට එරෙහිව පැවැති ආසන්නතම තරග තුනම ජයගෙන තිබේ. තත්ත්වය එසේ වූවත් “හිස් කෙළින් තබාගත යුතුයි” යයි ශ්‍රී ලංකා එක්දින පිලේ හිටපු නායක තිසර පෙරේරා කියයි.\r\n“මූණ දෙන්න ටිකක් අමාරු තත්ත්වයක් තමයි. ඒත් අපි මේ වෙලාවේ හිස් කෙළින් තබාගත යුතුයි....අපි නැඟිටින වෙලාව මොකක්ද කියලා කාටවත් කියන්න බෑ. ඒත් අපේ නව පුහුණුකරුවා සමග දුර ගමනක් යන්න අපට පුළුවන් කියලා මට විශ්වාසයි” යයි ඊයේ තරගයෙන් අනතුරුව තිසර පෙරේරා ඩකාහිදී මාධ්‍ය නියෝජිතයන් හමුවේ පැවසීය.\r\n“මා හිතන්නේ අපේ පිතිකරුවන් අසාර්ථක වුණා”\r\n“ක්‍රිකට් ක්‍රීඩාවේදී මේ වගේ දේවල් වෙනවා. සිම්බාබ්වේ පිලට එරෙහිව කළ අනෙක් තරගය දිහා බැලුවොත් ඒකෙන් ගන්න ගොඩක් හොඳ දේවල් තියෙනවා. ඒත් මේ තරගයේදී අපේ පිතිහරඹය අසාර්ථක වුණා...මේ තණතීරුව ලකුණු 300 තණතීරුවක්” යයිද තිසර පෙරේරා පැවසීය.\r\n“ටමීම් හා සකිබ් දෙන්නා හොඳින් පන්දුවට පහර දුන්නත් ඊට පස්සේ අපේ පන්දු යවන්නන් තරගයට අවතීර්ණ වුණා. අවසන් ඕවර 10 දී අපේ පන්දු යවන්නන් හොඳින් ක්‍රීඩා කළා” යයි ද තිසර පෙරේරා පැවසීය.\r\nතිසර පෙරේරා එසේ කීවද අවසන් ඕවර 10 දී බංග්ලාදේශ පිතිකරුවෝ ශ්‍රී ලංකා පන්දු යවන්නන්ගෙන් ලකුණු 77 ක් උදුරා ගත්හ.\r\nතිසර පෙරේරාම කියන පරිදි ඇන්ජලෝ මැතිව්ස් පාදයේ කලව පිටුපස මස්පිඬුවේ ආබාධයකට ලක්වීම කණ්ඩායමේ අවාසනාවකි. අනෙක් අතට නව පුහුණුකරු චන්දික හතුරුසිංහ මහතාට ප්‍රාතිහාර්ය කළ නොහැකි බවද තිසර පෙරේරා කියයි.\r\nපසුගිය වසරේදී මුහුණ දුන් එක්දින තරග 29 න් 25 ක් පරාජය වූ ශ්‍රී ලංකා කණ්ඩායම නව වසර ආරම්භ කරන්නේත් පිට පිටම මුහුණ දුන් පරාජයන් දෙකකිනි.\r\n“චන්දික හතුරුසිංහ වගේ කෙනෙක් ඉන්න එක අපට විශේෂ වාසියක්. ඔහු ඉතාමත් හොඳ පුහුණුකරුවෙක්....මා කලිනුත් ශ්‍රී ලංකා ‘ඒ’ කණ්ඩායමේ ඉන්ඳැද්දි ඔහුත් එක්ක වැඩ කරලා තියෙනවා. ඒත් එයාටත් කාලයක් ඕනේ. කාටවත් ප්‍රාතිහාර්ය කරන්න බෑ” යයිද තිසර පෙරේරා පැවසීය.",
        "date": "2018-01-20 15:32:00",
        "sid": "146",
        "title": "ශ්‍රී ලංකාව අවදානම් කලාපයේ",
        "wid": "1"
    },
    {
        "category": "ක්‍රිකට්",
        "content": "දකුණු අප්‍රිකානු පළමු පෙළ සීමිත ඕවර ක්‍රිකට් තරගයකදී එඩී ලී යැවූ ඕවරයකට ලකුණු 37 ක් රැස්කරමින් නව දකුණු අප්‍රිකානු වාර්තාවක් පිහිටුවීමට ජේ.පී. ඩුමිනි සමත් විය.\r\nඑරට පළමු පෙළ සීමිත ඕවර ක්‍රිකට් තරගාවලියේ කේප් කෝබ්රාස් කණ්ඩායම සහ නයිට්ස් කණ්ඩායම අතර පැවැති තරගයකදී මෙම සිදුවීම වාර්තා විය. ලකුණු 240 ඉලක්කයක් හඹායමින් සිටි කේප් කෝබ්රාස් කණ්ඩායමට 36 වැනි ඕවර අවසන් වන විට ජයග්‍රහණය සඳහා අවශ්‍යව තිබුණේ තවත් ලකුණු 32 ක් පමණක් වුවත්, බෝනස් ලකුණ ලබාගැනීමට නම් ඔවුන්ට එහිදී වැඩි යමක් කිරීමට සිදුව තිබිණ.\r\nඉනිමේ 37 වැනි ඕවරය යැවීම සඳහා පා දඟ පන්දු යවන ක්‍රීඩක එඩී ලී පැමිණීමත් සමග ජේ.පී. ඩුමිනි, සිය ප්‍රහාරය ආරම්භ කළ අතර ඒ වන විට ඔහු පන්දු 30 කදී ලකුණු 34 ක් ලබා සිටියේය. එම ඕවරයේ පළමු පන්දු 4 ටම හයේ පහරවලින් සංග්‍රහ කළ ඩුමිනිට පස්වැනි පන්දුවේදී ලබාගත හැකි වූයේ ලකුණු 2 ක් පමණි.\r\nඒ අනුව ඔහුට 2007 වසරේදී ඕවරයකට හයේ පහර 6 ක් සමගින් ලකුණු 36 ක් රැස්කරමින් දකුණු අප්‍රිකානු ක්‍රීඩක හර්ෂල් ගිබ්ස් පිහිටුවා තිබූ වාර්තාව බිඳ හෙලිය නොහැකි වනු ඇතැයි බොහෝ දෙනා අනුමාන කළහ. එහෙත් ඕවරයේ අවසන් පන්දුව නිපන්දුවක් වීමත්, ඊට හතරේ පහරක් ගැසීමට ඩුමින් සමත් වීමත් සමග ඔහුට වාර්තාව කරා යෑමට අතිරේක පන්දුවක් හිමි විය.\r\nනිපන්දුවේදී ලබාගත් ලකුණු 5 ත් සමගින් ඕවරයේ පළමු පන්දු 6 අවසන් වන විට ලකුණු 31 ක් රැස්කරගෙන සිටි ඩුමිනි අතිරේක පන්දුවටද හයේ පහරක් එල්ල කරමින් නරඹන්නන්ගේ ප්‍රීති ඝෝෂා මැද ගිබ්ස්ගේ වාර්තාව බිඳ දැමීමට සමත් විය.",
        "date": "2018-01-20 22:04:30",
        "sid": "147",
        "title": "ඩුමිනි ඕවරයකදී ලකුණු 37 ක් රැස්කරයි",
        "wid": "1"
    },
    {
        "category": "ක්‍රිකට්",
        "content": "තිසර පෙරේරාගේ (නොදැවී 39 සහ 33/4) තුන් ඉරියව් දස්කම් හේතුවෙන් බංග්ලාදේශයේදී පැවැත්වෙන තුන්කොන් ක්‍රිකට් තරගාවලියේ ඩකා හිදි අද (21 වැනිදා) පැවැති සිවුවැනි තරගයේදී සිම්බාබ්වේ කණ්ඩායමට එරෙහිව කඩුලු 5 ක ජයක් හිමිකර ගැනීමට ශ්‍රී ලංකාව සමත්විය.\r\nජයග්‍රහණය සදහා ලකුණු 199 ක ඉලක්කයක් හඹාගිය ශ්‍රී ලංකාව ඕවර 44.5 කදි කඩුලු 5 ක් දැවී ඉලක්කය පසුකිරීමට සමත්විය. ඕවර 40 ට පෙර තරගය ජයගැනීමට ශ්‍රී ලංකාවට හැකි වූයේ නම් අතිරේක ප්‍රසාද ලකුණ හිමිකර ගනිමින් ප්‍රසාද ලකුණු සටහනේ දෙවැනි ස්ථානයට පත්වීමට තිබූ අවස්ථාව ගිලිහි ගීයේය.\r\nහයවැනි කඩුල්ල සදහා පන්දු 61 කදී ලකුණු 57 ක සම්බන්ධතාවයක් ගොඩනැගූ නායක දිනේෂ් චන්දිමාල් සහ තිසර පෙරේරා ශ්‍රී ලංකා කණ්ඩායම ජයග්‍රහණය කරා රැගෙන ගියහ. වේගවත් පිතිහරඹයක නිරතවූ තිසර පෙරේරා පන්දු 26 කදී හයේ පහර තුනක් සහ හතරේ පහරක් සමගින් නොදැවී ලකුණු 39 ක් රැස්කළ අතර දිනේෂ් චන්දිමාල් පන්දු 71 කදී හතරේ පහර දෙකක් සමගින් නොදැවී ලකුණු 38 ක් රැස් කළේය.\r\nපළමු ඕවර 10 තුළ ලකුණු 33 කට කඩුල්ලක් අහිමිකර ගෙන ලකුණු ලබාගැනීමේ වේගය 3.30 ක රදවාගෙන සිටි ශ්‍රී ලංකාව කෙමෙන් කෙමෙන් ලකුණු ලබාගැනීමේ වේගය වර්ධනය කර ගනිමින් ජයග්‍රහණය කරා පිය නැගීය.\r\nදෙවැනි කඩුල්ල සදහා කුසල් මෙන්ඩිස් සමගින් ලකුණු 70 ක සම්බන්ධතාවයක් ගොඩනැගූ කුසල් පෙරේරා අර්ධ ශතකයට ලකුණක් මෙපිටින් දැවී ගියේය. වයිට් පන්දුවකට ආසන්න පන්දුවකට කුසල් පෙරේරා පහරක් ගැසීමට යාමේදී පිත්තේ දාරයේ වැදුණු පන්දුව කඩුලු රකින්නා ලෙස කටයුතු කරන අතිරේක ක්‍රීඩක රයන් මරේගේ අත් ආවරණ තුළ සිරවිය.\r\nපෙර තරග වලට වඩා විශ්වාසයෙන් පන්දුවට පහරදෙමින් සිටි කුසල් මෙන්ඩිස් ලකුණු 36 ක් ලබාසිටියදි බ්ලෙසින් මුසරබානිගේ පන්දුවක් කඩුල්ලේ වැදීමෙන් දැවී ගිය අතර නිරෝෂන් දික්වැල්ලට සහ අසේල ගුණරත්නට වැඩි වේලාවක් කඩුල්ලේ රැඳී සිටීමට සිම්බාබ්වේ පන්දු යවන්නෝ ඉඩ නොදුන්හ.\r\nසිම්බාබ්වේ කණ්ඩායම ඕවර 44 ක් අවසානයේදී ලකුණු 198 කට දවාගැනීමට ශ්‍රී ලංකා පන්දු යවන්නෝ සමත් වූහ. සාර්ථක පන්දු යැවීමක යෙදුණු තිසර පෙරේරා (33/4) සහ නුවන් ප්‍රදීප් (28/3) කඩුලු හතක් බෙදාහදා ගත්හ.\r\nඑකම හයේ පහරක් හෝ ඇතුළත් නොවූ සිම්බාබ්වේ ඉනිමට එක් වූයේ හතරේ පහර 18 ක් පමණි.\r\nපසුගිය තරගයේදී ශ්‍රී ලංකා පන්දු යවන්නන්ට පහර පිට පහර දෙමින් අසරණ කර දැමූ සිකන්දර් රාසා ස්ථාවර වීමට පෙර දවාගැනිමට කුසල් මෙන්ඩිස්ගේ දක්ෂ පන්දු රැකීම ඉවහල් විය. ලක්ෂාන් සඳකැන්ගේ පන්දුවක් හමුවේ රාසා ගැසූ වේගවත් ස්ලොග් ස්වීප් පහරින් පන්දුව තම හිසට ඉහළින් ඇදී යද්දී ගුවනට පැන්න කුසල් මෙන්ඩිස් එය උඩපන්දුවක් කරගත්තේය. රාසාට රැස්කිරීමට හැකිවූයේ ලකුණු 9 ක් පමණි.\r\nලකුණු 73 කට කඩුලු 4 ක් බිඳ වැටී තිබියදී බ්‍රෙන්ඩන් ටේලර් සමගින් එක්ව පස්වැනි කඩුල්ල සදහා ලකුණු 66 ක සම්බන්ධතාවයක් පවත්වමින් කඩා වැටුණු සිම්බාබ්වේ ඉනිම තරමක් දුරට ගොඩනැගීමට මැල්කම් වොලර් සමත්විය.\r\nසුරංග ලක්මාල් යවන ලද තරගයේ 17 වැනි ඕවරයේ පළමු පන්දුවේදී ලකුණු 2 ක් රැස්කර සිටි මැල්කම් වොලර් කඩුල්ල මුවා කළේ යැයි කළ ඉල්ලිමකට හයපත් ප්‍රතිචාර දැක්වූ ප්‍රධාන විනිසුරුවරයා විසින් දැවී ගිය බවට තීරණය කළේය. එම තීරණය සමගින් එකඟ නොවූ මැල්කම් වොලර් තෙවැනි විනිසුරුගේ පිහිට පතමින් විනිසුරු තීරණය විමසීමේ ක්‍රමවේදය ඉල්ලා සිටියේය. පුණරූපණ නැරඹ්මේදී පන්දුව පිත්තේ දාරයේ වැදී පාදයේ වදින ආකාරයක් දිස්වීම හේතුවෙන් මැල්කම් වොලර්ට තවදුරටත් කඩුල්ලේ රැඳී සිටීමේ වාසනාව හිමිවිය.\r\nස්ක්වෙයාර් ලෙග් දෙසට පහරක් ගැසිමට යාමේදී 17 වැනි ඕවරයේ දෙවැනි පන්දුවේදී ලබාදුන් උඩපන්දුව උපුල් තරංග අතින් ගිලිහියාම නිසා මැල්කම් වොලර්ට පිට පිට දෙවැනි වතාවටත් කඩුල්ලේ රැඳි සිටීමට වාසනාව උදාවිය. වොලර්ගේ උඩපන්දුවක්ද සමගින් මෙම තරගයේදී ශ්‍රී ලංකා පිලෙන් උඩපන්දු දෙකක් ගිළිහී ගියේය.\r\nසිම්බාබ්වේ ලකුණු පුවරුව ලකුණු 140 ක් වනවිට හයවැනි කඩුල්ල ලෙස පීටර් මූවර් දුවද්දී දවාගැනීමට හසුකර ගනිමින් වැඩි පීඩනයක් පිතිකරුවන්ට ඇති කිරීමට ශ්‍රී ලංකා පන්දු යවන්නෝ සමත්වූහ.\r\nකඩාවැටුණු සිම්බාබ්වේ ඉනිමට තරමක් දුරට ජීවය දෙමින් ලකුණු සංඛ්‍යාව ඉහළ දැමිමට උත්සහ කළ බ්‍රෙන්ඩන් ටේලර් ලකුණු 58 ක් ලබාසිටියදී දැවී ගියේය. සිය 33 වැනි එක්දින අර්ධ ශතකය පන්දු 63 කදී ලබාගත්\r\nබ්‍රෙන්ඩන් ටේලර් දැවීයන විට පන්දු 80 කට මුහුණදී හතරේ පහර 6 ක් ඉනිමට එක්කරගෙන සිටියේය.\r\nකඩුලු 7 කට ලකුණු 191 ක් ලෙස පැවැති සිම්බාබ්වේ කණ්ඩායමේ ලකුණු පුවරුව සුළු මොහොතකින් වෙනස් කළ නුවන් ප්‍රදීප් අවසන් කඩුලු 3 ලකුණු 7 ක් තුළ දවාගැනීමට සමත්විය.",
        "date": "2018-01-21 11:50:03",
        "sid": "148",
        "title": "ශ්‍රී ලංකාවට කඩුලු 5 ක ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා සීමිත ඕවර කණ්ඩායම් දෙකේම නායකයා වන ඇන්ජලෝ මැතිව්ස්ට බංග්ලාදේශයේදී මේ දිනවල පැවැත්වෙන තුන්කොන් තරගාවලියේ ඉදිරි තරග සියල්ලම අහිමි වී තිබේ. දකුණු පාදයේ කලව පිටුපස මස්පිඬුවේ ආබාධයකට ලක්ව සිටින මැතිව්ස්ගේ වෛද්‍ය වාර්තා පරීක්‍ෂා කළ එංගලන්ත වෛද්‍ය විශේෂඥයන්ගේ මතය වී ඇත්තේ ශ්‍රී ලංකා නායකයාට අවම වශයෙන් සති තුනකවත් විවේකයක් අවශ්‍ය වන බවයි. \r\nඒ අනුව ඇන්ජලෝ මැතිව්ස්ට ශ්‍රී ලංකාව සහ බංග්ලාදේශය අතර පැවැත්වෙන ටෙස්ට් තරගාවලියත් අහිමි වන බැවින් මැතිව්ස් නැවතත් ශ්‍රී ලංකාව බලා පැමිණීමට නියමිතය. \r\nශ්‍රී ලංකාව සහ බංග්ලාදේශය අතර පළමු ටෙස්ට් තරගය මේ මස 31 වැනිදා සිට පෙබරවාරි මස 4 වැනිදා දක්වා පැවැත්වේ. ලබන මස 8 වැනිදා ආරම්භ වන දෙවැනි ටෙස්ට් තරගය 12 වැනිදා අවසන් වීමට නියමිතය. \r\nතුන්කොන් තරගාවලියේ පළමු තරගයට ක්‍රීඩා කළ මැතිව්ස් එහිදී කලව මස්පිඬුවේ ආබාධයට ලක්වීම හේතුවෙන් දෙවැනි සහ තුන්වැනි තරග සඳහා මැතිව්ස් ක්‍රීඩා නොකළේය. මැතිව්ස් බංග්ලාදේශයේ රඳවාගත්තේ කිසියම් අවස්ථාවක හෝ ඔහුට නැවතත් කණ්ඩායමට එක්විය හැකිය යන බලාපොරොත්තුවෙනි. එහෙත් සෙනසුරාදා ලැබුණු වාර්තා අනුව ඔහු නැවතත් ශ්‍රී ලංකාවට පැමිණිය යුතුව තිබේ. \r\nටෙස්ට් නායකයා වන දිනේෂ් චන්දිමාල් විසින් කණ්ඩායම මෙහෙයවනු ලබනු ඇත. ",
        "date": "2018-01-21 14:27:29",
        "sid": "149",
        "title": "මැතිව්ස්ට ටෙස්ට් තරගාවලියත් අහිමි වෙයි",
        "wid": "1"
    },
    {
        "category": "ක්‍රිකට්",
        "content": "",
        "date": "2018-01-21 15:48:56",
        "sid": "150",
        "title": "ශ්‍රී ලංකාව සහ සිම්බාබ්වේ අතර තරගය",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ ‘ඒ’ ශ්‍රේණිය යටතේ පැවැති තරග පහක් අද (21 වැනිදා) අවසන්වූ අතර එහිදි බදුරලිය කණ්ඩායමට එරෙහිව කඩුලු 10 ක ජයක් හිමිකර ගැනීමට එන්.සී.සී. කණ්ඩායම සමත්විය. වරාය අධිකාරිය සහ හලාවත මේරියන්ස් කණ්ඩායම් අතර පැවැති තරගය ඊයේ අවසන්වූ අතර එහිදි ඉනිමක සහ ලකුණු 184 ක ජයක් හිමිකර ගැනීමට හලාවත මේරියන්ස්ට කණ්ඩායම සමත්විය.\r\nතරග 4 කදී පළමු ඉනිමේ ජයග්‍රහණ හිමිකර ගැනීමට රාගම, බී.ආර්.සී, සැරසන්ස් සහ එස්.එස්.සී යන කණ්ඩායම් සමත්වූහ.\r\nනිමාවු සති අන්තයේ පැවැති තරග වලදී අශේන් සිල්වා සහ සචිත්‍ර සේරසිංහ (හලාවත මේරියන්ස්), රොෂේන් සිල්වා (රාගම), රුමේෂ් බුද්ධික (බී.ආර්.සී.), ලක්ෂිත මදුශාන් (යුදහමුදාව), හර්ෂ කුරේ (සැරසන්ස්), අශාන් ප්‍රියංජන් (සී.සී.සී), දිමුත් කරුණාරත්න සහ කෞශාල් සිල්වා (එස්.එස්.සී) ශතක රැස්කළ පිතිකරුවෝ වූහ.\r\nඅසිත ප්‍රනාන්දු (හලාවත මේරියන්ස්), දුශාන් විමුක්ති (යුදහමුදාව) මෙම සති අන්තයේ පැවැති තරග වලදී කඩුලු 5 බැගින් දවාගත් පන්දු යවන්නෝ වෙති.",
        "date": "2018-01-21 21:58:26 ",
        "sid": "151",
        "title": "මේරියන්ස් - එන්.සී.සී. ජයග්‍රහණ වාර්තා කරති",
        "wid": "1"
    },
    {
        "category": "ක්‍රිකට්",
        "content": "ඕස්ටේ්‍රලියාවට එරෙහිව සිඞ්නි ක්‍රිකට් ක්‍රීඩාංගණයේදී ඊයේ (21 වැනිදා) පැවැති තෙවැනි එක්දින තරගයෙන් ලකුණු 16 ක ජයක් වාර්තා කළ එංගලන්ත කණ්ඩායම, තවත් තරග 2 ක් ඉතිරිව තිබියදීම දෙරට අතර පැවැත්වෙන තරග 5 කින් සමන්විත එක්දින තරගාවලිය 3-0 ක් ලෙස ජය ගැනීමට සමත් විය.\r\nජයග්‍රහණය සඳහා ලකුණු 303 ක ඉලක්කයක් හඹාගිය ඕස්ටේ්‍රලියානු කණ්ඩායමට ඕවර 50 අවසානයේ කඩුලු 6 ක් දැවී රැස්කරගත හැකිවූයේ ලකුණු 286 ක් පමණි. මාර්ක් වුඞ්, ආදිල් රෂීඞ් සහ ක්‍රිස් වෝක්ස් කඩුලු 2 බැගින් දවාගනිමින් ඕස්ටේ්‍රලියානු කණ්ඩායමේ ජයග්‍රාහී මාවත අවහිර කර දැමූහ.\r\nහයවැනි කඩුල්ල වෙනුවෙන් පන්දු 66 කදී ලකුණු 74 ක සම්බන්ධතාවක් ගොඩනැගූ මාර්කස් ස්ටොයිනිස් (56) සහ ටිම් පේන් (නොදැවී 31) ඕස්ටේ්‍රලියානු කණ්ඩායමට ජයග්‍රහණයේ බලාපොරොත්තු ගෙනාවද, පන්දු 4 කදී ලකුණු 18 ක් රැස්කළ යුතුව තිබූ අවස්ථාවේදී මාර්කස් ස්ටොයිනිස් දැවී යෑම නිසා එම බලාපොරොත්තු සුනුවිසුණු වී ගියේය.\r\nඒරන් ෆින්ච් (62) සමග එක්ව තෙවැනි කඩුල්ල වෙනුවෙන් පන්දු 74 කදී ලකුණු 69 ක සම්බන්ධතාවක් ගොඩනැගූ ස්ටීවන් ස්මිත් (45), ඉන් නොනැවතී මිචෙල් මාෂ් (55) සමග එක්ව සිවුවැනි කඩුල්ල වෙනුවෙන් පන්දු 83 කදී ලකුණු 68 ක සම්බන්ධතාවක් ගොඩනගමින් ඕස්ටේ්‍රලියානු කණ්ඩායමේ ලකුණු සංඛ්‍යාව ඉහළ දැමූහ.\r\nපළමුවෙන් පන්දුවට පහරදුන් එංගලන්ත කණ්ඩායම වෙනුවෙන් ශතකයක් ලබාගැනීමට ජොස් බට්ලර් (නොදැවී 100) සමත් විය. පන්දු 83 කට මුහුණදුන් බට්ලර්, සිය 5 වැනි එක්දින ශතකය හයේ පහර 4 කින් සහ හතරේ පහර 6 කින් අලංකාර කළේය. ක්‍රිස් වෝක්ස් (නොදැවී 53) සමග එක්ව හත්වැනි කඩුල්ල වෙනුවෙන් පන්දු 71 කදී ලකුණු 113 ක සම්බනධතාවක් ගොඩනැගීමටද බට්ලර් සමත් විය. පන්දු 36 කදී වාර්තා වූ වොක්ස්ගේ අර්ධ ශතකයට හයේ පහර 2 ක් සහ හතරේ පහර 5 ක් ඇතුළත් විය.\r\nජොනී බෙයාස්ට්‍රෝ හතරේ පහර 2 ක් සමග ලකුණු 39 ක්ද, නායක ඔයින් මෝගන් හයේ පහරක් සහ හතරේ පහර 2 ක් සමග ලකුණු 41 ක්ද රැස්කරමින් ඕස්ටේ්‍රලියානු කණ්ඩායමේ ලකුණු සංඛ්‍යාව 300 සීමාවෙන් ඔබ්බට රැගෙන යෑම සඳහා දායකත්වය සැපයූහ.",
        "date": "2018-01-22 19:23:07",
        "sid": "152",
        "title": "බට්ලර්ගේ ශතකය එංගලන්තයට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "පාකිස්තාන කණ්ඩායමට එරෙහිව වෙලින්ටන්හිදී අද (22 වැනිදා) පැවැති පළමු එක්දින තරගයෙන් කඩුලු 7 ක පහසු ජයක් අත්කර ගැනීමට නවසීලන්ත කණ්ඩායම සමත් විය. ඒ අනුව දෙරට අතර පැවැත්වෙන තරග 3 කින් සමන්විත විස්සයි20 ක්‍රිකට් තරගාවලිය 1-0 ක් ලෙස පෙරමුණ ගැනීමටද නවසීලන්තයට හැකි විය.\r\nජයග්‍රහණය සඳහා ලකුණු 106 ක ඉලක්කයක් හඹාගිය නවසීලන්ත ක්‍රීඩකයෝ ඕවර 15.5 ක් අවසානයේ කඩුලු 3 ක් පමණක් දැවී එම ඉලක්කය පසුකර ගියහ. කොලින් මුන්රෝ (නොදැවී 49) සහ රොස් ටේලර් (නොදැවී 22) එක්ව සිවුවැනි කඩුල්ල වෙනුවෙන් පන්දු 36 කදී ලකුණු 49 ක නොබිඳුණ සම්බන්ධතාවක් ගොඩනගමින් නවසීලන්ත කණ්ඩායම ජයග්‍රහණය කරා ගෙන ගියහ.\r\nපන්දු 43 කට මුහුණදුන් මුන්රෝ හයේ පහර 2 කින් සහ හතරේ පහර 3 කින් සිය ඉනිම අලංකාර කළ අතර පන්දු 13 කදී වාර්තා වූ ටේලර්ගේ ඉනිම හතරේ පහර 3 කින් සමන්විත විය. ටොම් බෘෂ් පන්දු 22 කදී ලකුණු 26 ක් රැස්කළේ හයේ පහරක් සහ හතරේ පහර 3 ක් සමගිනි.\r\nපළමුවෙන් පන්දුවට පහරදුන් පාකිස්තාන කණ්ඩායම ඕවර 19.4 ක් අවසානයේ ලකුණු 105 කට සීමා කිරීමට නවසීලන්ත පන්දු යවන්නෝ සමත් වූහ. දක්ෂ පන්දු යැවීමක නිරත වූ නායක ටිම් සවුති සහ සෙත් රේන්ස් කඩුලු 3 බැගින් දවාගනිමින් පාකිස්තාන ඉනිම සුනුවිසුණු කර දැමූ අතර ඔවුන්ට අනගි සහායක් දුන් මිචෙල් සෑන්ට්නර් කඩුලු 2 ක් දවාගත්තේය.\r\nපාකිස්තාන ඉනිමේ වැඩිම ලකුණු ලාභියා බවට පත් වූ බාබර් අසාම් පන්දු 41 කදී හයේ පහරක් සහ හතරේ පහරක් සමගින් ලකුණු 41 ක් රැස්කළේය. පිතිකරුවන් 8 දෙනෙක්ම ලකුණු 10 සීමාව පසුකර යෑමට පෙර දැවීයෑම දැවී යෑම පාකිස්තාන කණ්ඩායමට විශාල පාඩුවක් විය.",
        "date": "2018-01-22 19:24:49",
        "sid": "153",
        "title": "පන්දු යවන්නෝ නවසීලන්තය දිනවති",
        "wid": "1"
    },
    {
        "category": "ක්‍රිකට්",
        "content": "වයස 19 න් පහළ අන්තර්ජාතික තරගයකදී පිතිකරුවකු ලබාගත් වැඩිම ලකුණු සංඛ්‍යාව රැස්කරමින් ලෝක වාර්තාවක් පිහිටුවීමට හසිත බෝයගොඩ සමත් විය. නවසීලන්තයේදී පැවැත්වෙන වයස 19 න් පහළ ලෝක කුසලාන තරගාවලියේ අද (23 වැනිදා) පැවැති පළඟ අර්ධ අවසන් පූරව තරගයකදී කෙන්යාවට එරෙහිව ලකුණු 191 ක් රැස්කරමින් ඔහු මේ හපන්කම කළේය. \r\nහසිතයේ දැවැන්ත ඉනිම නිසා මෙම තරගයේදී කෙන්යාව පරදවා ලකුණු 311 ක වාර්තාගත ජයක් අත්කර ගැනීමටද ශ්‍රී ලංකා කණ්ඩායමට හැකි විය. \r\nදකුණතින් පිත්ත හසුරුවන ආරම්භක පිතිකරුවා පන්දු 151 කින් ලකුණු 191 ක් ලබාගත් හෙයින් ඕවර 50 ක් ඇතුළත කඩුලු 4 කට ලකුණු 419 ක් ලබාගැනීමට ශ්‍රී ලංකා යොවුන් පිල සමත් විය. පන්දු 39 කදී අර්ධ ශතකය සම්පූර්ණ කළ මෙම දකුණත් පිතිකරුවා, පන්දු 88 කදී ශතකය සම්පූර්ණ කළ අතර පන්දු 126 කදී ලකුණු 150 සීමාවද පසුකර ගියේය. \r\nකාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම වෙනුවෙන් ධනංජය ලක්ෂාන් (29) සමග එක්ව පන්දු 68 කදී ලකුණු 87 ක සම්බන්ධතාවක් ගොඩනැගීමට බෝයගොඩ සමත් විය. ඉන් නොනැවණ ඔහු නිෂාන් මධුසංක (60) සමග එක්ව දෙවැනි කඩුල්ල වෙනුවෙන් පන්දු 133 කදී ලකුණු 147 ක සම්බන්ධතාවක්ද, ජෙහාන් ඩැනියෙල් (37) සමග එක්ව තෙවැනි කඩුල්ල වෙනුවෙන් පන්දු 56 කදී ලකුණු 89 ක සම්බන්ධතාවක්ද ගොඩනැගුවේය. \r\nද්විත්ව ශතකයට ලකුණු 9 ක් මෙපිටින් සිටියදී රෙනී වෙයාගේ පන්දුවක් හමුවේ අන්කිත් හිරානි අතට උඩ පන්දුවක් දෙමින් ශ්‍රී ලංකා ඉනිමේ සිවුවැනි කඩුල්ල ලෙස බෝයගොඩ පිටියෙන් ඉවත්ව ගියේය. ඒ වන විට ශ්‍රී ලංකා කණ්ඩායමේ මුලු ලකුණු සංඛ්‍යාව 339 ක් ලෙස සටහන් විය. \r\nබෝයගොඩගේ දැවී යෑමෙන් අනතුරුව කමිඳු මෙන්ඩිස් (නොදැවී 53) සහ නිවනිඳු ප්‍රනාන්දු (නොදැවී 35) එක්ව 5 වැනි කඩුල්ල වෙනුවෙන් පන්දු 35 කදී ලකුණු 80 ක නොබිඳුණ සම්බන්ධතාවක් ගොඩනගමින් ශ්‍රී ලංකා ඉනිමේ ලකුණු සංඛ්‍යාව 400 සීමාවෙන් ඔබ්බට රැගෙන ගියහ.\r\nපන්දු 21 කදී වාර්තා වූ කමිඳුගේ අර්ධ ශතකයට හයේ පහර 4 ක් සහ හතරේ පහර 3 ක් ඇතුළත් වූ අතර නිවනිඳුගේ ඉනිම හයේ පහරකින් සහ හතරේ පහර 5 කින් සමන්විත විය. \r\nජයග්‍රහණය සඳහා ලකුණු 420 ක ඉලක්කයක් හඹාගිය කෙන්යා කණ්ඩායම ඕවර 35.5 ක් අවසානයේ ලකුණු 108 කට සීමා කිරීමට හරීන් බුද්ධිල ප්‍රමුඛ ශ්‍රී ලංකා පන්දු යවන්නෝ සමත් වූහ. එහිදී දක්ෂ පන්දු යැවීමක නිතර වූ බුද්ධිල, නිලකුණු ඕවරයක්ද සමගින් සිය ඕවර 10 ලකුණු 27 කට සීමාකරගත් අතර කඩුලු 4 ක් දවාගත්තේය. ",
        "date": "2018-01-23 14:08:08",
        "sid": "154",
        "title": "බෝයගොඩ ලෝක වාර්තාගත පිතිහරඹයක",
        "wid": "1"
    },
    {
        "category": "ක්‍රිකට්",
        "content": "‘ඩයලොග් 4G - සන්ඬේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ 16 වැනි සතිය නිමාවන විට නැගී එන කාණ්ඩයේ පෙරමුණ ගෙන සිටින කොළඹ කේරි විදුහලේ දෙනුවන් පෙරේරා ඡන්ද 10,000 සීමාවට ලඟා වෙමින් සිටියි. රත්නපුර ශාන්ත ඇලවීෂියස් විදුහලේ කෙනුල ගුණරත්න ඡන්ද 5,871 ක් ලබා එම කාණ්ඩයේ දෙවැනි ස්ථානයේ පසුවේ.\r\nගෙවී ගිය සතියේදී ඡන්ද 1,361 ක් ලබාගැනීමට දෙනුවන් සමත්ව ඇති අතර එහිදී කෙනුල ලබාගෙන ඇත්තේ ඡන්ද 561 ක් පමණි. \r\nගල්කිස්ස සාන්ත තෝමස් විදුහලේ ඩෙලන් පීරිස් තවදුරටත් සමස්ත ලංකා පාසල් කාණ්ඩයේ පෙරමුණේ ගෙන සිටින අතර ගෙවී ගිය සතිය තුළදී ලබාගත් ඡන්ද 1,775 ත් සමග මේ වන විට ඔහු ලබා සිටින මුළු ඡන්ද සංඛ්‍යාව 18,731 කි. \r\nසමස්ත ලංකා පාසල් කාණ්ඩයේ දෙවැනි ස්ථානයේ රැදී සිටින බම්බලපිටිය ශාන්ත පීතර විදුහලේ සචින් සිල්වා මේ වන විට ලබා සිටින මුළු ඡන්ද සංඛ්‍යාව 11,375 ක් වන අතර ගෙවී ගිය සතිය තුළදී ඔහු ඡන්ද 1,398 ක් ලබාගෙන තිබේ. ඒ අනුව ඩෙලන් සහ සචින් අතර පැවැති ඡන්ද පරතරය 7,356 ක් දක්වා ඉහළ ගොස් තිබේ. \r\nකොළඹ ඩී.එස්. සේනානායක විදුහලේ විහන් ගුණසේකර සහ කොළඹ ආනන්ද විදුහලේ අසේල් සිගේරා පිළිවෙලින් ඡන්ද 4,625 ක් සහ 2,996 ක් බැගින් තවදුරටත් ලබා සමස්ත ලංකා පාසල් කාණ්ඩයේ තෙවැනි සහ සිවුවැනි ස්ථානවල රැදී සිටිති. \r\nබාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සිය ඡන්ද සංඛ්‍යාව 5,457 ක් දක්වා වර්ධනය කරගෙන ඇති අතර එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 4,469 කි. \r\nමෙම තරගයට අදාළ කූපන්පත් විජය පුවත්පත් සමාගමේ ලංකාදීප, අද, ඬේලි මිරර් සහ ඬේලි එෆ්.ටී. යන දිනපතා පුවත්පත්වලද, ‘සන්ඬේ ටයිම්ස්’ සහ ‘දේශය’ යන සති අන්ත පුවත්පත්වලද අන්තර්ගත වේ. තමන් කැමතිම පාසල් ක්‍රිකට් ක්‍රීඩකයා වෙනුවෙන් මනාප පළ කිරීම සඳහා ලබන වසරේ අප්‍රේල් මාසය දක්වා පාඨකයන්ට අවස්ථාව තිබේ. www.dialog.lk/cricket යන වෙබ් අඩවියට පිවිසීමෙන් අන්තර් ජාලය ඔස්සේ මනාප පළ කිරීමටද පාඨකයන්ට අවස්ථාව හිමිවේ. \r\nකූපන්පත් මගින් යොමු කෙරෙන මනාප සහ අන්තර් ජාලය මගින් පළකරන මනාප සතිපතා ගණනය කෙරෙන අතර එහි නිල ප්‍රතිඵල ‘සන්ඬේ ටයිම්ස්’ පුවත්පතේ මෙන්ම ‘සන්ඬේ ටයිම්ස්’ වෙබ් අඩවියේද ‘ලංකදීප’ පුවත් පතේ සහ ‘කෙළිමඬළ’ වෙබ් අඩවියේත් පළකෙරේ. ",
        "date": "2018-01-23 16:20:44 ",
        "sid": "155",
        "title": "දෙනුවන් ඡන්ද 10,000 සීමාව අබියස",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ පළමු වටය අවසාන වන විට ‘ඒ’ ශ්‍රේණිය යටතේ පැවැත්වෙන තරගාවලියේ සුපිරි අටේ තරග වටය සදහා ‘ඒ’ කාණ්ඩයෙන් සුදුසුකම් ලබාගැනීමට එස්.එස්.සී, රාගම, කෝල්ට්ස් සහ සැරසන්ස් කණ්ඩායම් සමත්වූ අතර හලාවත මේරියන්ස්, බී.ආර්.සී, එන්.සී.සී සහ වරාය අධිකාරිය යන කණ්ඩායම් ‘බී’ කාණ්ඩයෙන් සුදුසුකම් ලබාගැනීමට සමත්වූහ.\r\nපළඟ ශූරතාව සදහා පැවැත්වෙන තරග වටය සදහා ‘ඒ’ කාණ්ඩයෙන් සුදුසුකම් ලබාගැනීමට සී.සී.සී, මූවර්ස් සහ බ්ලූම්ෆීල්ඞ් කණ්ඩායම් සමත්වූ අතර ‘බී’ කාණ්ඩයෙන් සුදුසුකම් ලබාගැනීමට ද්‍රවිඩ සංගමය, යුදහමුදාව සහ බදුරලිය කණ්ඩායම් සමත්වූහ.\r\nමූලික වටය අවසාන වනවිට ‘ඒ’ කාණ්ඩයෙන් ප්‍රසාද ලකුණු සටහනේ පෙරමුණ ගැනීමට ප්‍රසාද ලකුණු 71.155 ක් ලබාගත් එස්.එස්.සී කණ්ඩායම සමත්වූ අතර. ‘බී’ කාණ්ඩයේ පෙරමුණ ගැනීමට ප්‍රසාද ලකුණු 101.445 ක් ලබාගත් හලාවත මේරියන්ස් කණ්ඩායම සමත්විය.\r\nමූලික වටයේ තරග හයකට සහභාගිවූ එස්.එස්.සී කණ්ඩායම තරගයක් ජයගෙන තරග පහක් ජය පරාජයෙන් තොරව අවසන් කරගෙන ඇති අතර හලාවත මේරියන්ස් කණ්ඩායම තරග හයකට සහභාගිවී ඉන් තරග පහක් ජයගෙන එක් තරගයක ලකුණු සමවීමෙන් අවසන්වී ඇත.\r\nසුපිරි අටේ තරග වටය සදහා සුදුසුකම් ලබාගත් කණ්ඩායම් මුලික වටයේ තම කාණ්ඩයේදි තරග වැදුණු කණ්ඩායම් තුන සමගින් ක්‍රීඩා නොකරන අතර අනෙක් කණ්ඩායම් හතර සමගින් තරග වැදීමට නියමිතව ඇත. එමෙන්ම සුපිරි අටේ තරග වටය සදහා සුදුසුකම් ලබාගත් කණ්ඩායම් මූලික වටයේදී තරග වැදුණු කණ්ඩායම් තුන සමගින් ක්‍රීඩාකර ලබාගත් ප්‍රසාද ලකුණුද රැගෙන එන්නේය.",
        "date": "2018-01-23 16:32:10",
        "sid": "156",
        "title": "සුපිරි වටයට කණ්ඩායම් අටක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව, බංග්ලාදේශය සහ සිම්බාබ්වේ අතර බංග්ලදේශයේ ශ්‍රේ බංග්ලා ක්‍රීඩාංගණයේදී පැවැත්වෙන තුන්කොන් තරගාවලියේ අද (23 වැනිදා) පැවැති තරගයේදී සිම්බාබ්වේ කණ්ඩායමට එරෙහිව ලකුණු 91 ක ජයක් අත්කර ගැනීමට බංග්ලාදේශ කණ්ඩායම සමත් විය.\r\nමෙම ජයග්‍රහණයත් සමග බංග්ලාදේශ කණ්ඩායම තරගාවලියේ අවසන් මහ තරගයට සුදුසුකම් ලබාගත් අතර අවසන් මහ තරගයට සුදුසුකම් ලබාගන්නා සෙසු කණ්ඩායම කුමක්දැයි යන්න ශ්‍රී ලංකාව සහ බංග්ලාදේශය අතර අනිද්දා (25 වැනිදා) පැවැත්වෙන තරගයෙන් අනතුරුව තීරණය වේ.\r\nජයග්‍රහණය සඳහා ලකුණු 217 ක ඉලක්කයක් හඹාගිය සිම්බාබ්වේ කණ්ඩායම ඕවර 36.3 ක් අවසානයේ ලකුණු 125 කට සීමා කිරීමට බංග්ලාදේශ පන්දු යවන්නෝ සමත් වූහ. එහිදී දක්ෂ පන්දු යැවීමක නිතර වූ සකීබ් අල් හසන් ලකුණු 34 කට කඩුලු 3 ක් දවාගත් අතර සිම්බාබ්වේ ඉනිම අඩු ලකුණු සංඛ්‍යාවකට සීමා කිරීම සඳහා ඔහුට අනගි සහයක් දුන් නායක මෂ්රෆී මොටාසා, සුන්සමුල් ඉස්ලාම් සහ මුස්තෆිසුර් රෙහෙමාන් කඩුලු 2 බැගින් දවාගත්හ.\r\nපිතිකරුවන් 5 දෙනෙක්ම ලකුණු 10 සීමාව පසුකර යෑමටත් පෙර දැවී යෑම සිම්බාබ්වේ කණ්ඩායමට විශාල පාඩුවක් විය. සිම්බාබ්වේ ඉනිමේ වැඩිම ලකුණු ලාභියා බවට පත් වූ සිකන්දර් රාසා පන්දු 59 කදී හයේ පහරක් සහ හතරේ පහර 4 ක් සමගින් ලකුණු 39 ක් රැස්කළ අතර නායක ග්‍රේම් ක්‍රීමර් පන්දු 31 කදී ලකුණු 23 ක් රැස්කළේ හතරේ පහර 3 ක් සමගිනි.\r\nපළමුවෙන් පන්දුවට පහරදුන් බංග්ලාදේශ කණ්ඩායම ඕවර 50 අවසානයේ කඩුලු 9 ක් දැවී ලකුණු 216 ක් රැස්කළේය. මුලු ලකුණු සංඛ්‍යාව 6 ක්ව තිබියදී බංග්ලාදේශ ඉනිමේ පළමු කඩුල්ල බිඳ වැටුණ අතර එතැන් සිට දෙවැනි කඩුල්ල වෙනුවෙන් පන්දු 150 කදී ලකුණු 106 ක් සම්බන්ධතාවක් ගොඩනැගූ ටමීම් ඉක්බාල් (76) සහ සකීබ් අල් හසන් (51) බංග්ලාදේශ ලකුණු සංඛ්‍යාව ඉහළ නැංවූහ. පන්දු 105 කට මුහුණදුන් ටමීම් සිය 41 වැනි අර්ධ ශතකය හතරේ පහර 6 කින් අලංකාර කළ අතර පන්දු 80 කදී වාර්තා වූ සකීබ්ගේ 37 වැනි එක්දින අර්ධ ශතකය හතරේ පහර 6 කින් සමන්විත විය.\r\nඔවුන් දෙදෙනා හැරුණු කොට අන් කිසිඳු බංග්ලාදේශ පිතිකරුවෙක් ලකුණු 20 සීමාව පසුකර යෑමට අපොහොසත් වූ අතර ඔවුන් අතරින් පස් දෙනෙක්ම ලකුණු 10 සම්පූර්ණ කිරීමටත් මත්තෙන් ආපසු ගොස් ක්‍රීඩාගාරයේ අසුන් ගත්හ. සුන්සමුල් ඉස්ලාම් හතරේ පහර 3 ක් සමග ලකුණු 19 ක්ද, මුස්තෆිසුර් රෙහෙමාන් හතරේ පහර 2 ක් සමග නොදැවී ලකුණු 18 ක්ද රැස්කරමින් බංග්ලාදේශ කණ්ඩායමේ ලකුණු සංඛ්‍යාව 200 සීමාවෙන් ඔබ්බට රැගෙන යෑමට දායක වූහ.\r\nදක්ෂ පන්දු යැවීමක නිතර වූ සිම්බාබ්වේ කණ්ඩායමේ නායක ග්‍රේම් ක්‍රීමර්, ලකුණු 32 කට බංග්ලාදේශ කණ්ඩායමේ ප්‍රබල පිතිකරුවන් සිවුදෙනෙක් දවාගත්තේ නායක මෂ්රෆී මොටාසාගේ කඩුල්ලද සමගිනි. ටමීම් ඉක්බාල්, මුෂ්ෆිකුර් රහීම් සහ මහමදුල්ලා ඔහුගේ පන්දු හමුවේ දැවීගිය සෙසු ක්‍රීඩකයෝ වූහ. බංග්ලාදේශ ඉනිම සුනුවිසුණු කර දැමීම සඳහා ක්‍රීමර්ට අනගි සහායක් දුන් කයිල් ජාවිස් ලකුණු 42 කට කඩුලු 3 ක් දවාගත්තේය.\r\nබංග්ලාදේශය - ඕවර 50 කදී කඩුලු 9 ක් දැවී 216\r\n(ටමීම් ඉක්බාල් 76, සකීබ් අල් හසන් 51, මුෂ්ෆිකුර් රහීම් 18, සුන්සමුල් ඉස්ලාම් 19, මුස්තෆිසුර් රෙහෙමාන් නොදැවී 18, ග්‍රේම් ක්‍රීමර් 32/4, කයිල් ජාවිස් 42/3)\r\nසිම්බාබ්වේ - ඕවර 36.3 කදී සියලු දෙනා දැවී 125\r\n(සිකන්දර් රාසා 39, ග්‍රේම් ක්‍රීමර් 23, සකීබ් අල් හසන් 34/3, මුස්තෆිසුර් රෙහෙමාන් 16/2, සුන්සමුල් ඉස්ලාම් 28/2, මෂ්රෆී මොටාසා 29/2)",
        "date": "2018-01-23 16:40:57 ",
        "sid": "157",
        "title": "බංග්ලාදේශය අවසන් මහ තරගයට",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ ‘බී’ ශ්‍රේණිය යටතේ පැවැත්වෙන තරගාවලියේ හයවැනි සතිය අවසාන වන විට ප්‍රසාද ලකුණු සටහනේ පෙරමුණ තවදුරටත් රැකගැනීමට ප්‍රසාද ලකුණු 63.03 ක් ලබාගත් ගුවන් හමුදා ක්‍රීඩා සමාජය සමත්විය.\r\nතරග හයකට සහභාගිවී ඇති ගුවන් හමුදා ක්‍රීඩා සමාජය තරග දෙකක් ජයගෙන එක් තරගයක් පරාජයට පත්වී ඇති අතර තරග තුනක් ජය පරාජයෙන් තොරව අවසන් කරගෙන ඇත.\r\nප්‍රසාද ලකුණු 55.48 ක් ලබාගත් පානදුර ක්‍රීඩා සමාජයට ප්‍රසාද ලකුණු සටහනේ දෙවැනි ස්ථානය හිමිවී ඇති අතර ප්‍රසාද ලකුණු 50.95 ක් ලබාගත් ලන්කන් ක්‍රීඩා සමාජය ප්‍රසාද ලකුණු සටහනේ තෙවැනි ස්ථානය හිමිකර ගෙන ඇත.",
        "date": "2018-01-23 19:15:23",
        "sid": "158",
        "title": "ගුවන් හමුදාව තවදුරටත් ‘බී’ ශ්‍රේණියේ පෙරමුණ ගනී",
        "wid": "1"
    },
    {
        "category": "ක්‍රිකට්",
        "content": "අන්තර් සාමාජ පළමු පෙළ ක්‍රිකට් තරගාවලියේ ‘ඒ’ ශ්‍රේණිය යටතේ මූලික වටයේ තරග අවසාන වනවිට හලාවත මේරියන්ස් පිල නියෝජනය කරන ඕෂධ ප්‍රනාන්දු තරග හයකට සහභාගීවී ලකුණු 610 ක් ලබාගනිමින් තරගාවලියේ දැනට වැඩිම ලකුණු ලබාගත් පිතිකරුවා බවට පත්වී ඇත. ඕෂධ ප්‍රනාන්දු මෙවර තරගාවලියේදී  ශතක දෙකක් සහ අර්ධ ශතක 3 ක් රැස්කර ඇති අතර යුදහමුදා කණ්ඩායමට එරෙහිව ලකුණු 196 රැස්කරගත් ඔහු ඉනිමකදී ලබාගත් ඉහළම ලකුණු සංඛ්‍යාව විය.\r\nබ්ලූම්ෆීල්ඞ් පිලට එරෙහිව ද්විත්ව ශතකයක් (නොදැවී 202) ලබාගත් කෞෂාල් සිල්වා මෙවර තරගාවලියේදී පිතිකරුවකු විසින් ඉනිමකදී රැස්කළ වැඩිම ලකුණු සංඛ්‍යාවේ වාර්තාවට හිමිකම් කියන්නේය.\r\nමූලික වටයේ තරග හයකට සහභාගීවී කඩුලු 44 ක් බිද හෙළමින් මේ වනවිට තරගාවලියේ වැඩිම කඩුලු ලාභීයා බවට පත්වන්නට වමතින් දඟපන්දු යවන හලාවත මේරියන්ස් කණ්ඩායමේ මාලින්ද පුෂ්පකුමාර සමත්වී ඇත. ඉනිම පහකදී කඩුලු 5 බැගින් දවාගත් පුෂ්පකුමාර කඩුලු 10 බැගින් එක් අවස්ථාවකදී දවාගෙන ඇත.\r\nමාලින්ද පුෂ්පකුමාරට අභියෝගයක් වෙමින් ඔහු පසුපසින්ම පැමිණෙන වරාය අධිකාරිය කණ්ඩායමේ චානක කොමසාරූ සහ එන්.සී.සී. කණ්ඩායමේ ලසිත් ඇඹුල්දෙණිය තරග හයකදී කඩුලු 40 බැගින් දවාගැනීමට සමත් වූහ.\r\nතරගාවලියේ දැනට වාර්තාවී ඇති ඉනිමක හොදම පන්දු යැවීම එන්.සී.සී. පිලට එරෙහිව වාර්තා කිරීමට යුදහමුදා පිල නියෝජනය කරමින් පිට දඟපන්දු යවන දුශාන් විමුක්ති (108/9) සමත්වී තිබේ. වනිඳු හසරංග (සී.සී.සී.) සහ සඳකැන් පතිරණ (මූවර්ස්) කඩුලු අට බැගින් දවාගැනීමට සමත්ව සිටිති.\r\nතරගයක හොදම පන්දු යැවීම බදුරලිය කණ්ඩායමට එරෙහිව වාර්තා කිරීමට වරාය අධිකාරිය කණ්ඩායම නියෝජනය කරන චානක කොමසාරූ (73/12) සමත්වී ඇත. කෝල්ට්ස් කණ්ඩායම නියෝජනය කරන ප්‍රභාත් ජයසූරිය සහ මූවර්ස් කණ්ඩායමේ සඳකැන් පතිරණ කඩුලු 11 බැගින් දවාගනිමින් තරගයක හොඳම පන්දු යැවීම් අතර දෙවැනි සහ තෙවැනි ස්ථානයේ පසුවන්නේය.\r\nමේ වනවිට තරගාවලියේදී ද්විත්ව ශතක රැස්කිරීමට කෞෂාල් සිල්වා (එස්.එස්.සී) සහ සංගීත් කුරේ (කෝල්ට්ස්) සමත්වී ඇති අතර මනෝජ් සරත්චන්ද්‍ර (ද්‍රවිඩ සංගමය) සහ දිමුත් කරුණාරත්න (එස්.එස්.සී) ශතක තුන බැගින්ද ප්‍රිමෝෂ් පෙරේරා (මූවර්ස්), ඕෂධ ප්‍රනාන්දු සහ සචිත්‍ර සේරසිංහ (හලාවත මේරියන්ස්), චාමර සිල්වා (මූවර්ස්), ළහිරු මිලන්ත (රාගම) කෞෂාල් සිල්වා (එස්.එස්.සී) සහ රුමේෂ් බුද්ධික (බී.ආර්.සී) ශතක දෙක බැගින් රැස්කරමින් තරගාවලිය පුරා පිත්තෙන් දස්කම් දක්වති.\r\nනිමාවු සති අන්තයේ පැවැති තරග වලදී අශේන් සිල්වා සහ සචිත්‍ර සේරසිංහ (හලාවත මේරියන්ස්), රොෂේන් සිල්වා (රාගම), රුමේෂ් බුද්ධික (බී.ආර්.සී.), ලක්ෂිත මදුශාන් (යුදහමුදාව), හර්ෂ කුරේ (සැරසන්ස්), අශාන් ප්‍රියංජන් (සී.සී.සී), දිමුත් කරුණාරත්න සහ කෞශාල් සිල්වා (එස්.එස්.සී) ශතක රැස්කළ පිතිකරුවෝ වූහ.\r\nරාගම පිලේ ළහිරු මිලන්ත (92) සහ සී.සී.සී පිලේ කවීන් බණ්ඩාර (92) අවසන්වූ සති අන්තයේදී ශතකය පෙනි පෙනී දැවී ගිය අවාසනාවන්ත පිතිකරුවෝ වූහ.\r\nඅසිත ප්‍රනාන්දු (හලාවත මේරියන්ස්), දුශාන් විමුක්ති (යුදහමුදාව) මෙම සති අන්තයේ පැවැති තරග වලදී කඩුලු 5 බැගින් දවාගත් පන්දු යවන්නෝ වෙති.",
        "date": "2018-01-23 19:38:41 ",
        "sid": "159",
        "title": "ඕෂධ පිත්තෙන් - මාලින්ද පන්දුවෙන් පෙරමුණ ගනිති",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 15 න් පහළ සීමිත ඕවර ක්‍රිකට් තරගාවලියේ පළමු කොටසේ අවසන් පූර්ව වටය සදහා සුදුසුකම් ලබාගැනිමට මහනුවර ශාන්ත අන්තෝනී විද්‍යාලය ඊයේ (23 වැනිදා) සමත් විය.\r\nවත්තල ලයිසියම් ජාත්‍යන්තර පාසල් ක්‍රීඩාංගණයේදී පැවැති අර්ධ අවසන් පූර්ව වටයේ තරගයකදී කොළඹ ශාන්ත ජෝසප් විද්‍යාලයට එරෙහිව කඩුලු 2 ක ජයක් හිමිකර ගැනීමට මහනුවර ශාන්ත අන්තෝනී විද්‍යාලය සමත්විය.\r\nශා. ජෝසප් විද්‍යාලය - ඕවර 48.3 කදී සියලුදෙනා දැවී 193\r\n(යුනික් මලර් 76, දිනාල් අනිරුද්ධ 39, ශෙනුක ද සිල්වා 26, උදයකුමාර් සුදේශ් 25/3, චමිඳු කුෂාන් 29/3, අසිත වන්නිනායක 31/2)\r\nශා. අන්තෝනී විද්‍යාලය - ඕවර 49.5 කදී කඩුලු 8 ක් දැවී 194\r\n(චන්දිමාල් හේරත් 39, චමිඳු වික්‍රමසිංහ 36, ගිහාන් ඊබට් 34, ජේඞ්න් මාකලන්ද 23/4, යෙසිත් රූපසිංහ 35/2)",
        "date": "2018-01-24 14:56:13",
        "sid": "160",
        "title": "ශා. අන්තෝනී විද්‍යාලය අවසන් පූර්ව වටයට",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මහනුවර ත්‍රිත්ව විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ තර්ස්ටන් විද්‍යාලය ඊයේ (23 වැනිදා) සමත්විය. මෙම තරගය කොළඹ තර්ස්ටන් විද්‍යාලීය ක්‍රීඩාංගණයේදී පැවැත්විණි.\r\nතර්ස්ටන් විද්‍යාලයේ ජනුෂ්ක ප්‍රනාන්දු සහ පංසිළු දේශාන් අර්ධ ශතක රැස්කරමින් පිත්තෙන් දස්කම් දැක්වූ අතර අයේෂ් හර්ෂණ කඩුලු 7 ක් සහ සඳරු ඩයස් කඩුලු 6 ක් දවාගනිමින් පන්දුවෙන් දස්කම් දැක්වූහ.\r\nත්‍රිත්ව විද්‍යාලය වෙනුවෙන් හසින්ත ජයසූරිය අර්ධ ශතකයක් ලබාගනිමින් පිත්තෙන් දස්කම් දැක්වූ අතර කවිෂ්ක සේනාධීර ලකුණු 66 කට කඩුලු 6 ක් දවාගනිමින් පන්දුවෙන් දස්කම් දැක්වීය.",
        "date": "2018-01-24 15:59:19 ",
        "sid": "161",
        "title": "තර්ස්ටන් විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී කුළියාපිටිය මධ්‍ය මහා විද්‍යාලයට එරෙහිව ලකුණු 111 ක ජයක් හිමිකර ගැනීමට තෝලංගමුව ඩඞ්ලි සේනානායක විද්‍යාලය ඊයේ (23 වැනිදා) සමත්විය. මෙම තරගය කුළියාපිටිය විශ්ව විද්‍යාලීය ක්‍රීඩාංගණයේදී පැවැත්විණි.\r\nතෝලංගමුව ඩඞ්ලි සේනානායක විද්‍යාලය වෙනුවෙන් චතුරංග ගුණසේකර ලකුණු 88 කට කඩුලු 7 ක් දවාගනිමින් පන්දුවෙන් දස්කම් දැක්වූ අතර කුළියාපිටිය මධ්‍ය මහා විද්‍යාලය වෙනුවෙන් ඒන්ජල් රොඞ්රිගු කඩුලු 8 ක් සහ හේෂාන් ජයසේකර කඩුලු 7 ක් දවාගනිමින් තරගය පුරා පන්දුවෙන් දස්කම් දැක්වූහ.",
        "date": "2018-01-24 16:03:35",
        "sid": "162",
        "title": "ඩඩ්ලි සේනානායක විද්‍යාලයට ලකුණු 111 ක ජයක්",
        "wid": "1"
    },
    {
        "category": "ක්‍රිකට්",
        "content": "පන්දු යවන්නන්ගේ විශිෂ්ට පන්දු යැවිමත්, පන්දු රකින්නන්ගේ විශිෂ්ට පන්දු රැකිමත් හමුවේ බංග්ලාදේශයේ ඩකාහිදි අද (25 වැනිදා) පැවැති තුන්කොන් ක්‍රිකට් තරගාවලියේ පළමු වටයේ අවසන් තරගයේදී කඩුලු 10 ක  ජයක් හිමිකර ගත් ශ්‍රී ලංකාව අවසන් තරගයට සුදුසුකම් ලබාගත්තේය.\r\nජයග්‍රහණය සදහා ලකුණු 83 ක ඉලක්කයක් හඹාගිය ශ්‍රී ලංකා කණ්ඩායමට ඕවර 11.5 කදී කිසිවකු නොදැවී පහසුවෙන් ඉලක්කය කරා යෑමට හැකිවිය. උපුල් තරංග නොදැවී ලකුණු 39 ක් සහ ධනුෂ්ක ගුණතිලක නොදැවී ලකුණු 35 ක් රැස්කරමින් ජයග්‍රහණය කරා කණ්ඩායම රැගෙන යාමට සමත්වූහ.\r\n කාසියේ වාසිය දිනා පළමුව පන්දුවට පහරදුන් බංග්ලාදේශ කණ්ඩායමට සියලුදෙනා දැවී රැස්කිරීමට හැකිවූයේ ලකුණු 82 ක් පමණි. බංග්ලාදේශය අඩුම ලකුණු සංඛ්‍යායකට දැවීගිය නවවැනි අවස්ථාව අද තරගයේදී වාර්තාවිය.\r\nදැවීගිය පළමු කඩුලු හතරෙන් තුනකට වගකියූ සුරංග ලක්මාල් හොඳ ආරම්භයක් ලබාදෙමින් බංග්ලාදේශ කණ්ඩායමේ විනාශයට පාර කැපුවේය. \r\nලක්මාල් දැමු අඩිතාලම ඉදිරියටත් ගෙනගිය දුෂ්මන්ත චමීර සහ තිසර පෙරේරා කඩුලු දෙක බැගින් දවාගනිමින් බංග්ලාදේශය තවත් අසරණ කිරීමට සමත්වූහ.\r\n අවසන් කඩුලු දෙක දවාගත් ලක්ෂාන් සඳකැන් බංග්ලාදේශ ඉනිම ලකුණු 82 කට අවසන් කිරීමට සමත්විය.\r\nලකුණු 12 ක් ලබාසිටියදී තිසර පෙරේරාගේ පන්දුවක් හමුවේ නිරෝෂන් දික්වැල්ල වෙත ලබාදුන් උඩපන්දුව ගිලිහියාම හේතුවෙන් තවදුරටත් කඩුල්ලේ රැඳී සිටීමේ වාසනාව මුෂ්ෆිකූර් රහීම් හට හිමිවිය. \r\nනැවතත් රහීම් ලකුණු 19 ක් ලබාසිටියදී කඩුල්ල මුවාකිරීමේ වරදට හසුකර ගැනීමට ශ්‍රී ලංකා ක්‍රීඩකයින් කළ ඉල්ලිම ප්‍රධාන විනිසුරු විසින් ප්‍රතික්‍ෂේප කිරීමත් සමගින් විනිසුරු තීරණය විමසීමේ ක්‍රමවේදය ඉල්ලා සිටීමට නායක දිනේෂ් චන්දිමාල් පියවර ගත්තේය.\r\n පුණරූපන නැරඹීමේදී පන්දුව යම්තමින් පිත්තේ දාරයේ වැදී යන ආකාරය දිස්වීම හේතුවෙන් මුෂ්ෆිකූර් රහීම් දැවී නොයන බවට තෙවැනි විනිසුරු විසින් තීරණය කිරීමත් සමගින් ශ්‍රී ලංකාව සතුව තිබූ එකම විනිසුරු තීරණය විමසීමේ ක්‍රමවේදය ඉල්ලා සිටීමේ අවස්ථාවද අහිමිව ගියේය.\r\nබංග්ලාදේශ කණ්ඩායම ලකුණු 71 ක් ලබාසිටියදී හයවැනි කඩුල්ල ලෙස තිසර පෙරේරාගේ පන්දුවක් හමුවේ අබුල් හසන් ලබාදුන් උඩපන්දුව නිරෝෂන් දික්වැල්ල රැකගත් බවට කළ ඉල්ලීම පිළිගනිමින් ප්‍රධාන විනිසුරු විසින් දැවී ගිය බවට තීරණය කළේය.\r\n ඉන් සැහිමකට පත්නොවූ අබුල් හසන් අනෙක් අන්තයේ සිටි මුෂ්ෆිකූර් රහීම්ගෙන් විමසිමක් සිදුකරමින් විනිසුරු තීරණය විමසීමේ ක්‍රමවේදය වෙත යෑමට තීරණය කළේය. පුණරූපන නැරඹීමේදී පන්දුව පිත්තේ යම්තම් වැදීයන ආකාරයක් දිස්වීම හේතුවෙන් තෙවැනි විනිසුරු විසින් ප්‍රධාන විනිසුරුගේ තීරණය සමගින් එකඟ විමත් සමගින් බංග්ලාදේශයට විනිසුරු තීරණය විමසීමේ ක්‍රමවේදය වෙත යෑමට තිබූ එකම අවස්ථාවත් අහිමිව ගියේය.\r\nසිම්බාබ්වේ කණ්ඩායම සමගින් තරග වැදුණු ශ්‍රී ලංකා කණ්ඩායමේ සිටි කුසල් පෙරේරා සහ නුවන් ප්‍රදිප් අබාධයන්ට ලක්වීම හේතුවෙන් අද තරගයෙන් ඉවත් කර ධනුෂ්ක ගුණතිලක සහ දුෂ්මන්ත චමීර කණ්ඩායමට කැඳවූහ.\r\nශ්‍රී ලංකාව සහ බංග්ලාදේශය අතර අවසන් තරගය 27 වැනි සෙනසුරාද ඩකාහිදි පැවැත්වීමට නියමිතව ඇත.",
        "date": "2018-01-25 11:48:50",
        "sid": "163",
        "title": "ශ්‍රී ලංකාව අවසන් තරගයට",
        "wid": "1"
    },
    {
        "category": "ක්‍රිකට්",
        "content": " ",
        "date": "2018-01-25 14:05:45",
        "sid": "164",
        "title": "ශ්‍රී ලංකාව සහ බංග්ලාදේශය අතර තරගය",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී ජාඇල ක්‍රිස්ට් කිංග් විද්‍යාලයට එරෙහිව ලකුණු 56 ක ජයක් හිමිකර ගැනීමට ගාල්ල විද්‍යාලෝක විද්‍යාලය සමත්විය. මෙම තරගය රත්ගම මහජන ක්‍රීඩාංගණයේදී පැවැත්විණි.\r\nගාල්ල විද්‍යාලෝක විද්‍යාලය වෙනුවෙන් සංජු ලක්ෂාන් අර්ධ ශතකයක් සහ සොනාල් රංසර කඩුලු 5 ක් දවාගනිමින් දස්කම් දැක්වූ අතර ජාඇල ක්‍රිස්ට් කිංග් විද්‍යාලයේ නිමේෂ් මාලින්ද ලකුණු 77 කට කඩුලු 11 ක් දවාගනිමින් තරගය පුරා පන්දුවෙන් දස්කම් දැක්වීය.",
        "date": "2018-01-25 18:11:43",
        "sid": "165",
        "title": "ගාල්ල විද්‍යාලෝකයට ලකුණු 56 ක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ සුපිරි කණ්ඩායම් අට අතර පැවැත්වෙන තරග වටයේ හලාවත මේරියන්ස් සහ සැරසන්ස් කණ්ඩායම් අතර එස්.එස්.සී ක්‍රීඩාංගණයේදී අද (25 වැනිදා) ආරම්භවූ තරගයේ පළමු දිනය නිමාවන විටදී කඩුලු 5 ක් දැවී ලකුණු 312 ක් රැස්කිරීමට හලාවත මේරියන්ස් ක්‍රීඩා සමාජය සමත්විය.\r\nතරගාවලිය පුරාම පිත්තෙන් දස්කම් දැක්වූ ඕෂධ ප්‍රනාන්දු (112) සහ සචිත්‍ර සේරසිංහ (නොදැවී 105) ශතක රැස්කරමින් හලාවත මේරියන්ස් කණ්ඩායම ඉහළ ලකුණු සංඛ්‍යාවක් කරා රැගෙන යාමට සමත්වූහ.\r\nතවත් තරග 3 ක් කෝල්ට්ස්, පී.සරවණමුත්තු සහ කටුනායක නිදහස් වෙළඳ කළාපීය ක්‍රීඩාංගණ වලදි අද ආරම්භවූ විය.\r\n බී.ආර්.සී. කණ්ඩායමේ ශශින් දිල්රංග ශතකයක් ලබාගනිමින් පිත්තෙන් දස්කම් දැක්වූ අතර කෝල්ට්ස් කණ්ඩායමේ නිසල තාරක කඩුලු 5 ක් දවාගනිමින් පන්දුවෙන් දස්කම් දැක්වීය.",
        "date": "2018-01-25 19:49:46",
        "sid": "166",
        "title": "ඕෂධ- සචිත්‍ර ශතක ලබාගනිති",
        "wid": "1"
    },
    {
        "category": "ක්‍රිකට්",
        "content": "හිටපු නායක මහේල ජයවර්ධන පවසන පරිදි ශ්‍රී ලංකා කණ්ඩායමේ අභාග්‍ය සම්පන්න සමය අවසන් වී තිබේ. කණ්ඩායමේ නායකත්වය සහ මෙහෙයුම් කටයුතු සම්බන්ධයෙන් අත්‍යවශ්‍ය තීරණ ශ්‍රී ලංකා ක්‍රිකට් ආයතනය විසින් ගනු ලැබ ඇත.\r\nඅබුඩාබිහි ‘ද නැෂනල්’ පුවත් පත හා සාකච්ඡාවකට එක්වෙමින් මහේල ජයවර්ධන කියා සිටියේ චන්දික හතුරුසිංහ මහතා ශ්‍රී ලංකා පිලේ පුහුණුකරුවා වීමත්, ඇන්ජලෝ මැතිව්ස් නැවත වරක් සීමිත ඕවර කණ්ඩායමේ නායකයා වීමත් සම්බන්ධයෙන් තමන් ඉතා සතුටට පත්වන බවයි.\r\nනිමාවූ 2017 වර්ෂය මතකයෙන් අකාමකා දැමිය හැකිනම් කණ්ඩායමේ ක්‍රීඩකයන් පමණක් නොව සියලුම ශ්‍රී ලාංකිකයෝත් ඊට කැමති වනු ඇත. වසර පුරාම නොන්ඩි ගසමින් ගිය ශ්‍රී ලංකා කණ්ඩායම අර්බුදයෙන් අර්බුදයට මාරු වුණා විනා සාර්ථකත්වයේ සේයාවක් හෝ දුටුවේ නැති තරම්ය. සැනසීමට කාරණාවක් තිබුණේ නම් ඒ පාකිස්තානයට එරෙහිව පැවැති ටෙස්ට් තරගාවලියේදී ලද ජය පමණි. එයද මිස්බා උල්හක් සහ යුනිස් ඛාන් නැති පාකිතස්තානු කණ්ඩායමක් විය.\r\nපසුගිය වසරේදී එක්දින තරග 29 කට සහභාගි වූ ශ්‍රී ලංකා කණ්ඩායම ජයගත්තේ එයින් 5 ක් පමණි. තරගාවලි තුනක්ම 5-0 ක් ලෙසින් පරාජය විය. පරිපාලන අර්බුද නිමක් නැතිවිය. අසාර්ථක වීමේ අර්බුදයෙන් ගොඩඒමට උත්සාහ ගනිමින් සිටියදී හිටපු නායක අර්ජුන රණතුංගගේ අවලාද හේතුවෙන් කණ්ඩායමේ ධෛර්යය තවත් සිඳී ගියේය.\r\nතත්ත්වය එසේ තිබියදී කණ්ඩායමේ නව පුහුණුකරුවා වශයෙන් පත්ව ආ චන්දික හතුරුසිංහ මහතා සිය වගකීම් බාරගත්තේ පුහුණුකරුවකුට අයත් නොවන අතිරේක කාර්යයක් වන තේරීම් කමිටු සාමාජිකයකු වීමේ වගකීමත් සියතින් කරපිට පටවා ගනිමිනි. ඒ සම්බන්ධයෙන් මහේල ජයවර්ධනට ඇත්තේ මහත් සතුටකි.\r\n“චන්දික ඉතාමත් හොඳ තෝරාගැනීමක්”\r\n“එකක් එයා ඉතාමත් හොඳ පුහුණුකරුවෙක්. එයා ක්‍රීඩාවේ තියෙන උපක්‍රම වගේම ඒවා තරගයකට යොදාගන්නේ කොහොමද කියන එකත් හොඳින් දන්නවා.... අනෙක එයා ශ්‍රී ලාංකිකයෙක්. එයා අපේ සංස්කෘතිය හඳුනනවා විතරක් නෙමේ මෙතන ඉන්න ක්‍රීඩකයන් හුඟ දෙනෙක්ව පුංචි කාලේ ඉඳන්ම දන්නවා” යයි මහේල ජයවර්ධන අබුඩාබි ගොල්ෆ් පිටියේදී පැවසීය.\r\nටෙස්ට් තරග 149 කට, එක්දින තරග 448 කට සහ විස්සයි-20 අන්තර්ජාතික තරග 55 කට සහභාගි වී ඇති මෙම ප්‍රවීන ක්‍රීඩකයා ශ්‍රී ලංකා කණ්ඩායම දැනට මුහුණ දී සිටින ප්‍රශ්නය දෙස බලන්නේ වෙනත් ඇසකිනි. මහේලගේ අදහස අනුව හතුරුසිංහ සහ මැතිව්ස් දෙදෙනා අතර දැඩි සම්බන්ධතාවක් අවශ්‍ය වෙයි.\r\n“ඔහු කණ්ඩායමේ ඉන්න වඩාත්ම පළපුරුදු ක්‍රීඩකයා විතරක් නෙමේ, ඔහු නායකයකුගේ ගතිගුණත් තියෙන ක්‍රීඩකයෙක්.......” මැතිව්ස් සම්බන්ධයෙන් මහේලගේ තක්සේරුව ඉතාමත් පැහැදිළිය. එහෙත් මැතිව්ස්ගෙන් ඔහු ඉල්ලා සිටින්නේ අනුන් විසින් ගනු ලබන තීරණ මත නොරැඳී කණ්ඩායමට නායකත්වය දෙමින් එය ඉදිරියට ගෙනයාම තමන්ට කළ හැකි දෙයක් බව ලෝකයාට දැනෙන්න පෙන්වන ලෙසයි.\r\n“බොහෝ වෙලාවට චන්දික එයාව ඒකට පොළඹවාවි. එහෙම වුණොත් එයා නියම නායකයෙක් විදිහට කණ්ඩායම මෙහෙයවාවි” යයිද මහේල පැවසීය.\r\nකෙසේ වෙතත් එක රැයකින් සියල්ල වෙනස් වේ යයි බලාපොරොත්තු තබාගත යුතු නැති බවද මෙම ප්‍රවීන ක්‍රීඩකයා වැඩිදුරටත් ප්‍රකාශ කළේය.\r\n“කණ්ඩායමේ පරිපාලන ගැටළු විසඳු පමණින් සියල්ලම වෙනස් වේ යයි හිතන්න නරකයි. මොකද අනෙක් දේවලුත් සෑහෙන දුරට කඩා වැටිලා තියෙන්නේ. ඒවත් නියමිත පරිදි වෙන්න ඕනේ....ඒ කියන්නේ තේරීම් කටයුතු වගේම එක එක්කෙනාගේ ඇඟිලි ගැහීම් නැතිව, පුහුණුකරුවාට නිදහසේ එයාගේ කාර්යය කරගන්න පුළුවන් වටපිටාවත් තියෙන්න ඕනේ. වැදගත්ම දේ ඒක තමයි”  \r\n“බොහෝ වෙලාවට කණ්ඩායමේ ඉන්න තරුණ ක්‍රීඩකයන්ට දැන් තරමක් තැන්පත් වෙලා තමන්ගේ ක්‍රීඩාව පාඩුවේ කරගෙන යන්න පුළුවන් වෙයි” යයිද හෙතෙම පැවසීය.\r\nපුහුණුකරුවාගේ උපදෙස් පිළිපැදීමට ක්‍රීඩකයන් නිර්භය වන අවස්ථාවකදී ක්‍රීඩකයන් වෙනුවෙන් හඬ අවදි කිරීම සඳහා පුහුණුකරුවාට දැන් ලැබී තිබෙන අවස්ථාව ඉතාම් වැදගත් එකකි. එවන් තත්ත්වයකදී ක්‍රීඩකයන් වෙනුවෙන් යම් යම් ඉලක්ක සැපයීමටත් එවන් ඉලක්ක කරා ක්‍රීඩකයන් තල්ලු කිරීමටත් පුහුණුකරුවාට ශක්තිමත් පසුබිමක් ලැබේ.\r\n“ඇත්තටම කියනවා නම් ක්‍රීඩකයන්ට වුණත් පසුගිය අවුරුදු දෙක ඇතුළේදී හරිම අමාරු තත්ත්වයක් තිබුණේ. එයාලට දොස් කියන්නත් අමාරුයි...මොකද ක්‍රීඩකයන් තේරීමේ ක්‍රමවේදය කිසි පිළිවෙලකට තිබුණ දෙයක් නෙමේ”\r\n“මාස 16 ක් ඇතුළේ ක්‍රීඩකයන් 42 ක් හුවමාරු වෙනවා කියන්නේ එතැන කිසිම ස්ථාවර බවක් නෑ කියන එකයි..ඔබේ ක්‍රීඩකයන් ගැන විශ්වාසයක් තියෙනවා නම් ඔවුන්ට සාධාරණ කාලයක් දෙන්න ඕනේ..”\r\n“අනෙක් අතට අන්තර්ජාතික තරග වලට සහභාගිවීමම ඉගෙන ගැනීමක්. දිගින් දිගටම ක්‍රීඩකයන් වෙනස් වෙන්න ගියාම එයින් ඔවුන්ට කිසිම ආකාරයේ ආත්ම විශ්වාසයක් ලැබෙන්නේ නෑ” යයිද මහේල පැවසීය.\r\nමහේල ජයවර්ධනගේ මතය අනුව ක්‍රීඩකයන් තේරීම සම්බන්ධයෙන් කිසියම් ක්‍රමවත් සැලැස්මක් තිබිය යුතුය. එවැන්නක් පසුගිය වසර දෙකේදී තිබුණ බවක් නොපෙනේ.\r\n“ඇත්තටම කරන්න ඕනෑ දේ මේකයි. ක්‍රීඩකයන් 15ක 20ක විතර සංචිතයක් තෝරාගෙන 2019 ලෝක කුසලාන තරගාවලිය සඳහා ඔවුන් සූදානම් කිරීමයි” යයි ලෝක කුසලාන අවසන් මහ තරග දෙකක් කරා ශ්‍රී ලංකා කණ්ඩායම මෙහෙයවීමෙන් පසුව 2014 විස්සයි20 ලෝක ශූරයන්ගේ කණ්ඩායමේ සාමාජිකයකුව සිටිමින්, තිරෙන් පිටුපස සිට සියල්ලටම ගුරුහරුකම් දුන් ක්‍රීඩකයා පැවසීය.\r\nමහේල මේ වන විට මුම්බායි ඉන්දියන්ස් කණ්ඩායමේ ප්‍රධාන පුහුණුකරු ධූරය දරයි. මහේල පුහුණුකරු ධූරය බාරගත් පළමු වසරේදීම (2017) අයි.පී.එල්. කුසලාන දිනාගැනීමට මුම්බායි ඉන්දියන්ස් කණ්ඩායම සමත්විය.",
        "date": "2018-01-25 20:27:40",
        "sid": "167",
        "title": "මහේල ජයවර්ධන සුබවාදී මතයක",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මහනුවර ධර්මරාජ විද්‍යාලයට එරෙහිව ඉනිමක සහ ලකුණු 57 ක ජයක් හිමිකර ගැනීමට කොළඹ ශාන්ත පීතර විද්‍යාලය සමත්විය. මෙම තරගය කොළඹ ශාන්ත පීතර විද්‍යාලීය ක්‍රීඩාංගණයේදී පැවැත්විණි.\r\nකොළඹ ශාන්ත පීතර විද්‍යාලයේ ශාලිත ප්‍රනාන්දු, සුලක්ෂණ ප්‍රනාන්දු සහ ප්‍රභාෂණ හේරත් අර්ධ ශතක රැස්කරමින් පිත්තෙන් දස්කම් දැක්වූ අතර මොහොමඞ් අමීන් කඩුලු 9 ක් සහ සචින් සිල්වා කඩුලු 7 ක් දවාගනිමින් පන්දුවෙන් දස්කම් දැක්වූහ.",
        "date": "2018-01-26 16:31:55 ",
        "sid": "168",
        "title": "පීතරයන්ට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී කොලොන්නාව හෙන්රි ඕල්කට් විද්‍යාලයට එරෙහිව කඩුලු 6 ක ජයක් හිමිකර ගැනීමට කෝට්ටේ ශාන්ත තෝමස් විද්‍යාලය සමත්විය. මෙම තරගය කොලොන්නාව හෙන්රි ඕල්කට් විද්‍යාලීය ක්‍රීඩාංගණයේදී පැවැත්විණි.\r\nකෝට්ටේ ශාන්ත තෝමස් විද්‍යාලයේ එරන්ද මදුශංක කඩුලු 9 ක් සහ කොලොන්නාව හෙන්රි ඕල්කට් විද්‍යාලයේ එරන්ද මදුශංක කඩුලු 7 ක් දවාගනිමින් තරගය පුරා පන්දුවෙන් දස්කම් දැක්වූහ.",
        "date": "2018-01-26 16:33:56 ",
        "sid": "169",
        "title": "කෝට්ටේ තෝමසුවන්ට කඩුලු 6 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී රත්නපුර ශාන්ත ඇලෝසියස් විද්‍යාලයට එරෙහිව ලකුණු 72 ක ජයක් හිමිකර ගැනීමට අම්පාර ඩි.එස්.සේනානායක ජාතික පාසල සමත්විය. මෙම තරගය අම්පාර උහන පාසල් ක්‍රීඩාංගණයේදී පැවැත්විණි.",
        "date": "2018-01-26 16:38:17",
        "sid": "170",
        "title": "ඩි.එස්.සේනානායක විද්‍යාලයට ලකුණු 72 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී පන්නිපිටිය ක්‍රිස්ට් කිංග් විද්‍යාලයට එරෙහිව කඩුලු 8 ක ජයක් හිමිකර ගැනීමට කොළඹ කේරී විද්‍යාලය සමත්විය. මෙම තරගය දෙමටගොඩ දුම්රිය ක්‍රීඩාංගණයේදී පැවැත්විණි.\r\nකොළඹ කේරී විද්‍යාලයේ විරංග යෙශාන් ලකුණු 57 කට කඩුලු 9 ක් දවාගනිමින් තරගය පුරා පන්දුවෙන් දස්කම් දැක්වීය.",
        "date": "2018-01-26 17:57:20",
        "sid": "171",
        "title": "කේරී විද්‍යාලයට කඩුලු 8 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ශාන්ත බෙනඩික් විද්‍යාලයට එරෙහිව ඉනිමක සහ ලකුණු 95 ක ජයක් හිමිකර ගැනීමට කොළඹ ඩි.එස්.සේනානායක විද්‍යාලය සමත්විය. මෙම තරගය මත්තේගොඩ යුදහමුදා ක්‍රීඩාංගණයේදී පැවැත්විණි.\r\nකොළඹ ඩි.එස්.සේනානායක විද්‍යාලයේ මුදිත ලක්ෂාන් තුන් ඉරියව් දස්කම් දක්වමින් ශතකයක් සහ ලකුණු 56 කට කඩුලු 9 ක් දවාගැනීමට සමත්විය.",
        "date": "2018-01-26 18:01:04",
        "sid": "172",
        "title": "මුදිත ඩි.එස්.සේනානායක විදුහලට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කෑගල්ල ශාන්ත මේරී විද්‍යාලයට එරෙහිව කඩුලු 9 ක ජයක් හිමිකර ගැනීමට ගාල්ල ශාන්ත ඇලවිෂියස් විද්‍යාලය සමත්විය. මෙම තරගය කුරුණෑගල වෙලගෙදර ක්‍රීඩාංගණයේදී පැවැත්විණි.\r\nගාල්ල ශාන්ත ඇලවිෂියස් විද්‍යාලයේ කවික දිල්ශාන් ලකුණු 44 කට කඩුලු 11 ක් දවාගනිමින් තරගය පුරා පන්දුවෙන් දස්කම් දැක්වීය.\r\nශා. මේරී විද්‍යාලය - පළමු ඉනිම - ඕවර 44.2 කදී සියලුදෙනා දැවී ලකුණු 121\r\n(එම්. වලිසිංහ 26, කවික දිල්ශාන් 12/4, කවීශ විලෝචන 15/2, කවිඳු මදුරංග 16/2)\r\nශා. ඇලවිෂියස් විද්‍යාලය - පළමු ඉනිම - ඕවර 59.2 කදී සියලුදෙනා දැවී ලකුණු 145\r\n(නිලුක්ෂ දිල්මිණ 85, ඔමාල් සජිත් 22, කවික දිල්ශාන් 20, ටී.කුමාර 43/5, සජීව ජයමාල් 30/3, ඩි. පෙතියාගොඩ 30/2)\r\nශා. මේරී විද්‍යාලය - දෙවැනි ඉනිම - ඕවර 38.1 කදී සියලුදෙනා දැවී ලකුණු 92\r\n(ටී.කුමාර 22, සුජිත් කුමාර 22, කවික දිල්ශාන් 32/7, රවිඳු සංජන 24/3)\r\nශා. ඇලවිෂියස් විද්‍යාලය - දෙවැනි ඉනිම - ඕවර 10.5 කදී කඩුල්ලක් දැවී ලකුණු 70\r\n(රවිඳු සංජන නොදැවී 39, සංදීප චමෝද් නොදැවී 29)",
        "date": "2018-01-26 18:01:44",
        "sid": "173",
        "title": "ශා.ඇලවීෂියස් විදුහලට කඩුලු 9 ක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ සුපිරි කණ්ඩායම් අට අතර පැවැත්වෙන තරග වටයේ වරාය අධිකාරිය සහ එස්.එස්.සී කණ්ඩායම් අතර පී.සරවණමුත්තු ක්‍රීඩාංගණයේදී පැවැත්වෙන තරගයේ දෙවැනි දිනය (26 වැනිදා) නිමාවන විට දෙවැනි ඉනිම සදහා පන්දුවට පහරදෙමින් සිටින වරාය අධිකාරිය පිල ලකුණු 78 කට කඩුලු 3 ක් අහිමිකර ගෙන සිටියේය.\r\nකඩුලු 7 ක් අතැතිව පන්දුවට පහරදෙමින් සිටින වරාය අධිකාරිය පිලට ඉනිමක පරාජයෙන් ගැලවිම සදහා තවත් ලකුණු 170 ක් අවශ්‍යව ඇත.\r\nශතක රැස්කරමින් එස්.එස්.සී පිල ලකුණු 400 සීමාවෙන් ඔබ්බට රැගෙන යාමට කෞශාල් සිල්වා (120) සහ චාමර කපුගෙදර (109) සමත්වූහ.\r\nදෙවැනි දිනටත් තවත් තරග තුනක් කෝල්ට්ස්, පී.සරවණමුත්තු සහ කටුනායක නිදහස් වෙළඳ කළාපීය ක්‍රීඩාංගණ වලදි පැවැති අතර සැරසන්ස් කණ්ඩායමේ සාලිය සමන්, හලාවත මේරියන්ස් කණ්ඩායමේ අසිත ප්‍රනාන්දු කඩුලු 5 බැගින් දවාගනිමින් පන්දුවෙන් දස්කම් දැක්වූහ.\r\nවරාය අධිකාරිය සහ එස්.එස්.සී කණ්ඩායම් අතර පී.සරවණමුත්තු ක්‍රීඩාංගණයේදී\r\nවරාය අධිකාරිය 165 සහ 78/3, එස්.එස්.සී. 413\r\nවරාය අධිකාරිය - පළමු ඉනිම - ඕවර 44.2 කදී සියලුදෙනා දැවී ලකුණු 165\r\n(යොහාන් ද සිල්වා 24, යශෝධ ලංකා 21, ගිහාන් රූපසිංහ 36, දසුන් ශානක 26/3, ජෙෆ්රි වැන්ඩසේ 28/3, සචිත්‍ර සේනානායක 40/3)\r\nඑස්.එස්.සී - පළමු ඉනිම - ඕවර 110.4 කදී සියලුදෙනා දැවී ලකුණු 413\r\n(මිනෝද් භානුක 20, කෞශාල් සිල්වා 120, මිලින්ද සිරිවර්ධන 49, කවිඳු කුලසේකර 78, චාමර කපුගෙදර 109, චානක කොමසාරූ 119/4, අකලංක ගනේගම 99/3, චලනක වීරසිංහ 79/2)\r\nවරාය අධිකාරිය - පළමු ඉනිම - ඕවර 20 කදී කඩුලු 3 ක් දැවී ලකුණු 78\r\n(යශෝධ ලංකා නොදැවී 41)\r\nහලාවත මේරියන්ස් සහ සැරසන්ස් කණ්ඩායම් අතර එස්.එස්.සී ක්‍රීඩාංගණයේදී\r\nහලාවත මේරියන්ස් 401, සැරසන්ස් 236\r\nහලාවත මේරියන්ස් - පළමු ඉනිම - ඕවර 109.2 කදී සියලුදෙනා දැවී ලකුණු 401\r\n(අශේන් සිල්වා 47, ඕෂධ ප්‍රනාන්දු 112, සචිත්‍ර සේරසිංහ 109, තීක්ෂිල ද සිල්වා 45, සාලිය සමන් 76/5)\r\nසැරසන්ස් - පළමු ඉනිම - ඕවර 65.5 කදී සියලුදෙනා දැවී ලකුණු 236\r\n(ඇන්ඩි සොලමන්ස් 31, ගමිඳු අමරසිංහ 43, හර්ෂ කුරේ 41, චතුර රංදුණු නොදැවී 25, රනිත ලියනාරච්චි 36, අසිත ප්‍රනාන්දු 47/5, මාලින්ද පුෂ්පකුමාර 71/3)\r\nබී.ආර්.සී. සහ කෝල්ට්ස් කණ්ඩායම් අතර කටුනායක නිදහස් වෙළඳ කළාපීය ක්‍රීඩාංගණයේදී\r\nබි.ආර්.සී 310, කෝල්ට්ස් 209/6\r\nබි.ආර්.සී - පළමු ඉනිම - ඕවර 90.2 කදී සියලුදෙනා දැවී ලකුණු 310\r\n(හර්ෂ විතාන 41, හෂේන් රාමනායක 66, ශශින් දිල්රංග 124, නිසල තාරක 71/6, ප්‍රභාත් ජයසූරිය 62/2)\r\nකෝල්ට්ස් - පළමු ඉනිම - ඕවර 86 කදී කඩුලු 6 ක් දැවී ලකුණු 209\r\n(ඇන්ජලෝ ජයසිංහ 37, ප්‍රියමාල් පෙරේරා නොදැවී 73, විශාද් රංදික 22, නිසල තාරක නොදැවී 30, නෙරංජන වන්නිආරච්චි 27/2, හෂේන් රාමනායක 36/2, සුරාජ් රංදීව් 36/2)\r\nඑන්.සී.සී. සහ රාගම කණ්ඩායම් අතර කෝල්ට්ස් ක්‍රීඩාංගණයේදී\r\nඑන්.සී.සී. 247, රාගම 326/9\r\nඑන්.සී.සී.- පළමු ඉනිම - ඕවර 76.1 කදී සියලුදෙනා දැවී ලකුණු 247\r\n(සඳුන් වීරක්කොඩි 24, චතුරංග ද සිල්වා 90, ෆර්විස් මහරුෆ් 24, චාමික කරුණාරත්න 32, තරිඳු කෞෂාල් නොදැවී 23, ඉශාන් ජයරත්න 46/4, අමිල අපෝන්සු 72/3, ජනිත් ලියනගේ 41/2)\r\nරාගම - පළමු ඉනිම - ඕවර 101 කදී කඩුලු 9 ක් දැවී ලකුණු 326\r\n(උදාර ජයසුන්දර 57, ශෙහාන් ප්‍රනාන්දු 23, ළහිරු තිරිමාන්න 56, ජනිත් ලියනගේ 69, සමීර ද සොයිසා 39, අක්ශු ප්‍රනාන්දු නොදැවී 29, චාමික කරුණාරත්න 76/4)",
        "date": "2018-01-26 18:36:49 ",
        "sid": "174",
        "title": "වරාය අධිකාරිය ඉනිමක පරාජයෙන් ගැලවීමේ සටනක",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ පළඟ ශූරතාවය සදහා පැවැත්වෙන තරග වටයේ සී.සී.සී සහ බදුරලිය කණ්ඩායම් අතර බ්ලූම්ෆීල්ඞ් ක්‍රීඩාංගණයේදී අද (26 වැනිදා) ආරම්භවූ තරගයේ පළමු දිනය නිමාවන විටදී කඩුලු 4 ක් දැවී ලකුණු 361 ක් රැස්කිරීමට සී.සී.සී පිල සමත්විය.\r\nරොන් චන්ද්‍රගුප්ත (130) ශතකයක් සහ මාධව වර්ණපුර නොදැවී ලකුණු 95 ක් රැස්කරමින් සී.සී.සී පිල ඉහළ ලකුණු සංඛ්‍යාවක් කරා රැගෙන යාමට සමත්වූහ.\r\nතෙවැනි කඩුල්ල සදහා අශාන් ප්‍රියංජන් සමගින් ලකුණු 100 ක සම්බන්ධතාවයක් ගොඩනැගූ රොන් චන්ද්‍රගුප්ත සිවුවැනි කඩුල්ල සදහා මාධව වර්ණපුර සමගින් ලකුණු 173 ක සම්බන්ධතාවයක් ගොඩනැගීමට සමත්විය.\r\nපළඟ ශූරතාවය සදහා පැවැත්වෙන තරග වටයේ තවත් තරග දෙකක් බී.ආර්.සී සහ මුවර්ස් ක්‍රීඩාංගණ වලදී අද ආරම්භවූ අතර යුදහමුදා කණ්ඩායමේ දුශාන් විමුක්ති කඩුලු 6 ක් දවාගනිමින් පන්දුවෙන් දස්කම් දැක්වීමට සමත්විය.\r\nසී.සී.සී සහ බදුරලිය කණ්ඩායම් අතර බ්ලූම්ෆීල්ඞ් ක්‍රීඩාංගණයේදී\r\nසී.සී.සී 361/4\r\nසී.සී.සී - පළමු ඉනිම - ඕවර 90 කදී කඩුලු 4 ක් දැවී ලකුණු 361\r\n(රොන් චන්ද්‍රගුප්ත 130, අශාන් ප්‍රියංජන් 66, මාධව වර්ණපුර නොදැවී 95, ලසිත් අබේරත්න නොදැවී 41, මදුර ලක්මාල් 64/2)\r\nබ්ලූම්ෆීල්ඞ් සහ යුදහමුදා කණ්ඩායම් අතර මුවර්ස් ක්‍රීඩාංගණයේදී\r\nබ්ලූම්ෆීල්ඞ් 163, යුදහමුදාව 153/8\r\nබ්ලූම්ෆීල්ඞ් - පළමු ඉනිම - ඕවර 38.3 කදී සියලුදෙනා දැවී ලකුණු 163\r\n(නිසල් ෆ්‍රැන්සිස්කෝ 22, අදීශ නානායක්කාර 35, ප්‍රමෝද් හෙට්ටිවත්ත 33, රමේෂ් මෙන්ඩිස් 24, ළහිරු සමරකෝන් 21, දුශාන් විමුක්ති 77/6, මල්ක මදුශංක 17/3)\r\nයුදහමුදාව - පළමු ඉනිම - ඕවර 49 කදී කඩුලු 8 ක් දැවී ලකුණු 153\r\n(අශාන් රංදික 30, ලියෝ ෆ්‍රැන්සිස්කෝ 31, දිල්ශාන් ද සිල්වා 35, අජන්ත මෙන්ඩිස් නොදැවී 24, මලිත් ද සිල්වා 66/3, රමේෂ් මෙන්ඩිස් 23/2, කසුන් රාජිත 30/2)\r\nද්‍රවිඩ සංගමය සහ මූවර්ස් කණ්ඩායම් අතර බී.ආර්.සී. ක්‍රීඩාංගණයේදී\r\nමූවර්ස් 260, ද්‍රවිඩ සංගමය 67/4\r\nමූවර්ස් - පළමු ඉනිම - ඕවර 67.4 කදී සියලුදෙනා දැවී ලකුණු 260\r\n(පබසර වඩුගේ 40, ඉරෝෂ් සමරසූරිය 44, ශනුක දුලාජ් 82, ප්‍රමෝද් ලියනගමගේ 53/4, ජීවන් මෙන්ඩිස් 97/4)\r\nද්‍රවිඩ සංගමය - පළමු ඉනිම - ඕවර 17 කදී කඩුලු 4 ක් දැවී ලකුණු 67\r\n(සිතර ගිම්හාන් 22, ශිරාන් ප්‍රනාන්දු 34/3)",
        "date": "2018-01-26 19:41:57 ",
        "sid": "175",
        "title": "චන්ද්‍රගුප්තගෙන් ශතකයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා කණ්ඩායමේ වත්මන් පුහුණුකරු වන චන්දික හතුරුසිංහ මහතා තුන්කොන් තරගාවලිය ආරම්භ වීමට පෙර තිසර පෙරේරාට කීවේ කුමක්ද?\r\nසීමිත ඕවර කණ්ඩායම් දෙකේම නායකයාව සිටි තිසර පෙරේරා නායකත්වයෙන් ඉවතට ඇද දැමීමෙන් පසුව, වෙන කවදාටත් වඩා හොඳින් ක්‍රීඩා කරන්නට පටන් ගැනීමේ රහස ඇත්තේ එතැනය. වසර ගණනාවක් තිස්සේ යන්තම් කණ්ඩායමේ රැඳී සිටීමට තරම් වරින් වර දස්කම් පෙන්වමින් සිටි තිසර පෙරේරා හදිසියේම තරග දිනවන්නකු වී තිබේ. බංග්ලාදේශයේදී පැවත්වෙන තුන්කොන් තරගාවලියේ වැඩිම කඩුලු ලාභියා වශයෙන් ලකුණු 163 කට කඩුලු 11 ක් දවාගෙන (කඩුල්ලක සාමාන්‍යය 14.81) සිටින තිසර පෙරේරා තරග 4 කදී ලබාගත් ලකුණු 132 ඉනිමක සාමාන්‍යය 66.00 කි.\r\nශ්‍රී ලංකාව සහ බංග්ලාදේශය අතර බංග්ලාදේශයේ ශ්රේ බංග්ලා ජාතික ක්‍රීඩාංගණයේදී හෙට (27 වැනිදා) පැවැත්වෙන තුන්කොන් තරගාවලියේ අවසන් මහ තරගයේදීත් ශ්‍රී ලංකා කණ්ඩායම බලාපොරොත්තු තබා ඇත්තේ තිසර පෙරේරා කෙරෙහිය. තරගය හෙට (සෙනසුරාදා) ශ්‍රී ලංකාවේ වේලාවෙන් පෙරවරු 11.30 ට ආරම්භ වීමට නියමිතය.\r\nඅවසන් තරගයෙන් එළියට විසිවීමේ එළිපත්තට තල්ලු වී සිටි ශ්‍රී ලංකාව අවසන් තරගයට කඩාවැදුණේ ඇදහිය නොහැකි ආකාරයෙනි. එහෙත් අතීතය සිහිපත් කරන්නෙකුට නම් ශ්‍රී ලංකා පිලේ එම කඩාවැදීම ඔවුන්ගේ පැරණි තරග විලාසයට නැවතත් අවතීර්ණවීම මිස වෙන යමක් නොවන බව පෙනේ.\r\n‘සැත්කම්’ යන්න සංගක්කාර - මහේල යුගයේදී අන්තර්ජාතික ක්‍රිකට් විචාරකයන් විසින් ශ්‍රී ලංකා කණ්ඩායම වෙනුවෙන් භාවිතා කරන ලද විශේෂණ පදයක් විය. ශ්‍රී ලංකා කණ්ඩායම හඳුන්වන ලද්දේ “ශ්‍රී ලංකා සැත්කම් කණ්ඩායම” ලෙසිනි. එයින් අදහස් වූයේ ශල්‍යාගාරයක සැත්කමක් කරමින් සිටින කණ්ඩායමක් මෙන් සියලුම දෙනා තම තමන්ගේ කටයුතු 100% ක් නිවැරදිව කිරිමයි.\r\nබ්‍රහස්පතින්දා පැවැති තරගයේදීත් දැකගත හැකිවූයේ එයම මිස අනෙකක් නොවේ. ලකුණු 16 ක් තුළදී මුල් පෙළ කඩුලු 3 ක් බිම දැමූ වේග පන්දු යවන්නෝ සෙස්සන්ට කිසිවක් ඉතිරි නොකරම තමන්ගේ කාර්යය අහවර කළහ. ලද අවස්ථාවේදී ලකුණු 24 කට කඩුලු 2 ක් දවාගත් ලක්ෂාන් සඳකැන් බංග්ලාදේශ ඉනිම නිමා කිරීම හේතුවෙන් අසේල ගුණරත්නට හෝ අකිල ධනංජයට පන්දුව අතට ගැනීමටවත් නොහැකි විය.\r\nවිශිෂ්ට පන්දු විසිකිරීමකින් සකිබ් අල් හසන්ගේ ගමන නවතාලූ ධනුෂ්ක ගුණතිලක ටමීම් ඉක්බාල්ගේ උඩපන්දුව සොයා පියාඹා ගියේ සෙසු පන්දු යවන්නන්ට දිනයේ වට්ටෝරුව කුමක්ද යන්න කියාදෙමිනි.\r\nඅදහාගත හැකිද? ඔව්...මේ ශ්‍රී ලංකා කණ්ඩායමයි. වසර එකහමාරකට ආසන්න කාලයක් අමතකව තිබූ ඔවුන්ගේම රිද්මයයි. ක්‍රිකට් ක්‍රීඩාවේදී ශ්‍රී ලාංකීයයන්ටම අනන්‍ය වූ කලාවයි.\r\nකණ්ඩායමක් දිගින් දිගටම ජයගන්නේ නම් කණ්ඩායමේ සාමාජිකයන් අතර අනෝන්‍ය අවබෝධය ඉහළ යයි. තීරණාත්මක ස්ථාන වෙනස් වන විටත් කණ්ඩායම ජයග්‍රහණය කරන්නේ නම් මෙම අනෝන්‍ය අවබෝධය ඉතාම ඉහළ මට්ටමක පවතී.\r\nඇන්ජලෝ මැතිව්ස් ආබාධයකට ලක්ව කණ්ඩායමෙන් ඉවත්වීම බලවත් පාඩුවක් වන නමුත් චන්දිමාල් ඉතාමත් හොඳින් කණ්ඩායම මෙහෙයවමින් සිටී. ඔහුට ජ්‍යෙෂ්ඨ ක්‍රීඩකයන්ගේත් සහයෝගය හොඳින් ලැබෙන බව පෙනේ.\r\nඅනෙක් පැත්තෙන් බලන කල්හි පසුගිය වසර දෙකක කාලයේදී බංග්ලාදේශය සිය මව්බිමේදී පරාජය කිරීමට ඉතාමත් අපහසු වූ කණ්ඩායමකි. ශ්‍රී ලංකා කණ්ඩායම හමුවේ සිය විශාලතම එක්දින ජයග්‍රහණය ලබාගත් බංග්ලාදේශ කණ්ඩායම සතියකටත් අඩු කාලයක් ඇතුළතදී ඔවුන්ගේ දරුණුතම එක්දින පරාජයන් හතරෙන් එකකට ඇද දැමීමට ශ්‍රී ලංකා පිල සමත් වූයේය.\r\nඉතිහාසය සටහන් වන්නේ මෙලෙසිනි.\r\nශ්‍රී ලංකාව වසර 2009 සිට මේ දක්වා මිර්පූර්හිදී අවසන් මහ තරග තුනකට මුහුණ දී තිබේ. බංග්ලාදේශයට එරෙහිව 2009 දීත්, ඉන්දියාවට එරෙහිව 2010 දී සහ පාකිස්තානයට එරෙහිව 2014 දී එම තරග පවත්වා ඇති අතර එම තරග තුනම ශ්‍රී ලංකා කණ්ඩායම ජයගෙන තිබේ. එම අවසන් මහ තරග තුනේදීම ශ්‍රී ලංකා කණ්ඩායම ඉලක්කය හඹා යමින් ජයග්‍රහණය කර ඇත.\r\nසිම්බාව්බේ පිලත් තමන් කලින් සේවය කරමින් සිටි බංග්ලාදේශ කණ්ඩායමත් හමුවේ දැවැන්ත පරාජයන් දෙකකින් සිය ගමන ඇරඹූ චන්දික හතුරුසිංහ මහතා කණ්ඩායමේ පුහුණුකරුවා පමණි. ක්‍රීඩා කරන්නේ ක්‍රීඩකයන් 11 දෙනෙකි. එහෙත් ලකුණු 163 ක අතිශය දරුණු පරාජයක සිට තරග දෙකක ඇවෑමෙන් ශ්‍රී ලංකා කණ්ඩායම කුසලානයකට අත පොවන මායිමේ සිටී. ශ්‍රී ලංකා කණ්ඩායමත් කුසලානයත් අතර ඇත්තේ ජයග්‍රහණයක පරතරයක් පමණි.\r\nමෙය ලෝක කුසලානය නැතහොත් ශූරයන්ගේ කුසලානය හෝ අඩුතරමේ ආසියානු කුසලානය වත් නොවේ. එබැවින් ඒ ගැන අගේ කරන්නට යාම අණුවන කමකි. එහෙත් එය දිනාගත හැකිනම් ශ්‍රී ලංකා කණ්ඩායමට නැවතත් විශ්වාසනීයත්වය ලැබෙනු ඇත. එය නව ගමනක ආරම්භය වනු නිසැකය.\r\nශ්‍රී ලංකා සංචිතය\r\nදිනේෂ් චන්දිමාල් (නායක), ධනුෂ්ක ගුණතිලක, උපුල් තරංග, කුසල් මෙන්ඩිස්, අසේල ගුණරත්න, නිරෝෂන් දික්වැල්ල, තිසර පෙරේරා, සුරංග ලක්මාල්, ලක්ෂාන් සඳකැන්, අකිල ධනංජය, දුෂ්මන්ත චමීර, නුවන් ප්‍රදීප්, ධනංජය ද සිල්වා, ෂෙහාන් මධුශංක සහ වනිඳු හසරංග\r\nබංග්ලාදේශ සංචිතය\r\nමෂ්රාෆි මොර්ටසා (නායක), ටමීම් ඉක්බාල් අනමුල් හක්, සකිබ් අල් හසන්, මුෂ්ෆිකුර් රහීම්, මහමදුල්ලා, ශබීර් රහමන්, අබුල් හසන්, නසීර් හොසේන්, රුබෙල් හොසේන්, මුස්ටෆිසුර් රහමන්, මෙහෙදි හසන්, මොහොමඞ් සයිෆුඩීන්, සුන්සමුල් ඉස්ලාම්, මොහොමඞ් මිතුන් සහ සහ ඉම්රුල් කේයිස්",
        "date": "2018-01-26 20:28:01",
        "sid": "176",
        "title": "ශ්‍රී ලංකා කණ්ඩායම කුසලානය අබියස",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාවට එරෙහිව පැවැත්වීමට නියමිත තරග දෙකකින් සමන්විත ටෙස්ට් ක්‍රිකට් තරගාවලිය සදහා 17 වියැති පිටදඟපන්දු යවන ක්‍රීඩක නයීම් හසන් බංග්ලාදේශ ටෙස්ට් සංචිතයට කැඳවා ඇත.\r\nශ්‍රී ලංකා සංචිතයේ වැඩිපුරම වමත් පිතිකරුවන් සිටින බැවින් ලාබාල පිටදඟ පන්දුයවන්නා කැඳවිමට තීරණය කළ බව බංග්ලාදේශ තේරිම් කමිටුවේ නිලධාරියෙකු පවසා ඇත.\r\nතවත් දඟපන්දු යවන්නකුගේ අඩුවක් පවතින අතර කණ්ඩායම ශක්තිමත් කිරීම සදහා මෙහෙදි හසන් කැඳවිය යුතු බව තේරීම් කමිටු නිලධාරියකු වන හබිබුල් බෂාර් මහතා ඒ.එෆ්.පී. පුවත් සේවයට පවසා ඇත.\r\n“මේ අවස්ථාවේදී අපට තිබෙන හොදම විකල්ප නයිම් වන අතර අපි හිතනවා ඔහු විශේෂ පන්දුයවන්නෙක් වෙයි කියලා”\r\nපළමු පෙළ තරග හතරකට ක්‍රීඩාකර ඇති නයීම් කඩුලු 9 ක් දවාගෙන ඇත.\r\nශ්‍රී ලංකාව, සිම්බාබ්නේ සහ බංග්ලාදේශය සමගින් මේ වනවිට පැවැත්වෙන තුන්කොන් තරගාවලියේදී ලකුණු අතර නොමැති සබීර් රෙහ්මාන් ටෙස්ට් සංචිතයෙන් ඉවත්කර ඇත.\r\nතුන්කොන් තරගාවලිරිට කැඳවිමක් නොලද සෞම්‍ය සර්කාර්, තස්කින් අහමඞ්, සුබාශිස් රෝයි සහ ශෆිවුල් ඉස්ලාම් ටෙස්ට් තරගාවලියට කැඳවා නැත.\r\n“මේ වනවිට පැවැත්වෙන තරගවලදි අපේ අපේක්‍ෂාවන් ඉෂ්ඨ කිරීමට සබීර් රෙහ්මාන්ට නොහැකි වෙලා තියෙනවා. සෞම්‍ය ගැන අපි හිතලා බැලුවා, නමුත් පළමු පෙල අවසන් ඉනිම හය තුළදි ඔහු රැස්කළ ලකුණු ප්‍රමාණවත් මදි” යැයි හබිබුල් බෂාර් මහතා පැවසීය.\r\nශකීබ් අල් හසන්ගේ ඉල්ලීමක් මත මැද පෙළ පිතිකරු මොසැඩෙක් හුසේන් සහ වේග පන්දු යවන ක්‍රීඩක කම්රුල් ඉස්ලාම් නැවත සංචිතයට කැඳවු බව පැවසීය.\r\nමුෂ්ෆිකූර් රහීම් වෙනුවට නායකත්වය සදහා තුන් ඉරියව් ක්‍රිඩක ශකීබ් අල් හසන් නැවත පත්කර ඇත. ශකීබ් දෙවැනිවර නායකත්වයට පත්වීමෙන් අනතුරුව පළමු වරට මේ මස 31 වැනිදා චිතගොන්හිදි ශ්‍රී ලංකාවට එරෙහිව බංග්ලාදේශ කණ්ඩායම මෙහෙයවිමට නියමිතව ඇත.\r\nදෙවැනි ටෙස්ට් තරගය පෙබරවාරී 8 වැනිදා ඩකාහිදි පැවැත්වීමට නියමිතව ඇත.",
        "date": "2018-01-26 21:04:58",
        "sid": "177",
        "title": "නයීම් හසන් බංග්ලාදේශ ටෙස්ට් සංචිතයට කැඳවයි",
        "wid": "1"
    },
    {
        "category": "ක්‍රිකට්",
        "content": "ලබන වසරේදී (2019) පැවැත්වීමට නියමිත ලෝක කුසලාන තරගාවලිය වෙනුවෙන් පැවැත්වෙන සුදුසුකම් ලබාගැනීමේ තරගාවලියට ක්‍රීඩා කිරීමට බටහිර ඉන්දීය පිලේ ප්‍රබලතම ක්‍රීඩකයෝ සිවුදෙනෙක් අකමැත්ත පළකර සිටිති. කරන් පොලාර්ඞ්, ඇන්ඩි්‍ර රසල්, සුනිල් නරේන් සහ ඩැරන් බ්‍රාවෝ යන සිවුදෙනා ලෝක කුසලාන සුදුසුකම් තේරීමේ තරගාවලිය සඳහා ජාතික කණ්ඩායමට එක්වීම ප්‍රතික්ෂේප කර සිටිති.\r\nකෙසේ වෙතත් ලොව විශිෂ්ටතම විස්සයි-20 පිතිකරුවා වශයෙන් සැලකෙන ක්‍රිස් ගේල් ලෝක කුසලාන සුදුසුකම් තේරීමේ තරගාවලියේදී කොදෙව් පිල වෙනුවෙන් ක්‍රීඩා කිරීමට සූදානමින් සිටී. ගේල් සමගින් මැදපෙළ පිතිකරු මාලන් සැමුවෙල්ස්ද කොදෙව් පිල හා එක්ව සිටී.\r\nඑක්දින සීමිත ඕවර තරගාවලියක් වන ලෝක කුසලාන සුදුසුකම් ලබාගැනීමේ තරගාවලියට ක්‍රීඩා කිරීමට වඩා විස්සයි-20 දේශීය තරගාවලියක් වන පාකිස්තානු සුපර් ලීග් තරගාවලියට ක්‍රීඩා කිරීම මැනවයි කරන් පොලාර්ඞ්, ඇන්ඩි්‍ර රසල්, සුනිල් නරේන් සහ ඩැරන් බ්‍රාවෝ යන සිවුදෙනා කියති. මාර්තු මස 4 වැනිදා සිට 25 වැනිදා දක්වා සිම්බාබ්වේහිදී ලෝක කුසලාන සුදුසුකම් තේරීමේ තරගාවලිය පැවැත්වේ.\r\n“ කරන් පොලාර්ඞ්, ඇන්ඩෘෘ රසල්, සුනිල් නරේන් සහ ඩැරන් බ්‍රාවෝ යන සිවුදෙනාම කියන්නේ පාකිස්තානු සුපර් ලීග් තරගාවලියට ක්‍රීඩා කරන්න ඕන නිසා එයාලට අප සමග එක්වෙන්න බැහැ කියලයි”\r\n“ඒ වුණත් ක්‍රිස් ගේල් සහ මාලන් සැමුවෙල්ස් ඒ ගොල්ලන්ගේ සම්පූර්ණ සහයෝගය අප වෙනුවෙන් දෙන්න සූදානම් වෙලා ඉන්න එක ගැන අපි සතුටට පත්වෙනවා” යයි කොදෙව් තේරීම් කමිටුවේ සභාපති කර්ට්ි බ්‍රවුන් මහතා පැවසීය.\r\nපිට පිට දෙවතාවක්ම (1975 සහ 1979) ලෝක කුෂලාන දිනාගත් බටහිර ඉන්දීය කොදෙව් පිලට තුන්වැනි අවස්ථාවේදී කුසලානය අහිමි වූයේ අවසන් මහ තරගයේදී ඉන්දියා හමුවේ පරාජය වූ හෙයිනි. එහෙත් ඉන් පසුව ලෝක කුසලාන තරගාවලියේදී දැනෙන යමක් කිරීමට කොදෙව්වෝ අපොහොසත් වූහ. මෑත කාලයේදී කොදෙව් ක්‍රීඩකයන් සහ ක්‍රිකට් නිලධාරීන් අතර පැවැති එදිරිවාදිකම් ඊට ප්‍රධාන හේතුවක් විය.\r\nතහනම් උත්තේජක ගැනීම නිසා වසරක තරග තහනමකට යටත්ව සිටි ඇන්ඩි්‍ර රසල් 2016 සිටම කොදෙව් පිලට ක්‍රීඩා නොකළේය. ඔහුගේ එක්දින තරග 51 න් අවසන් තරගය ක්‍රීඩා කළේ 2015 දී නමුත් 2016 විස්සයි-20 ලෝක කුසලාන තරගාවලියේ අවසන් මහ තරගයේදී එංගලන්තය පරාජය කළ කණ්ඩායමේ ප්‍රබලතම ක්‍රීඩකයකු වූයේද රසල්ය.\r\nකෙදෙව් පිලෙන් කලක් ඉවත් කරනු ලැබ සිටි පොලාර්ඞ් පසුගිය සැප්තැම්බරයේදී නැවතත් කණ්ඩායමට එක්වූ අතර ඩැරන් බ්‍රාවෝ යනු ටෙස්ට් තරග 49ක් සහ එක්දින තරග 94 ක් ක්‍රීඩා කළ ක්‍රීඩකයෙකි. එහෙත් ඔහු අවසන් වරට කොදෙව් පිලට ක්‍රීඩා කළේ 2016 නොවැම්බර් මාසයේදීය. ඩැරන්ගේ සහෝදරයා මෙන්ම හිටපු නායකයකුද වන ඞ්වේන් බ්‍රාවෝ කොදෙව් පිලට තෝරා ගැනීම සම්බන්ධයෙන් සැලකිල්ලට ලක්වී නැතත් ඔහු එක්දින තරග 164 ක ක්‍රීඩා කළ ක්‍රීඩකයෙකි.\r\n“ඞ්වේන් බ්‍රාවෝ තේරීම් සඳහා සලකා බැලුවේ නෑ. ඒකට හේතුව තමයි මීට ඉස්සර ඔහු කියලා තිබුණා තමන් කොදෙව් පිල වෙනුවෙන් ක්‍රීඩා කිරීම සම්බන්ධයෙන් උනන්දුවක් නොදක්වන බව” යයි ද කර්ට්නි බ්‍රවුන් මහතා පැවසීය.\r\nකෙදෙව් නායක ජේසන් හෝල්ඩර්ට ඇති එකම සැනසීම ක්‍රිස් ගේල් තම පිලට එක්වීමයි. තනි අතින් තරග දිනවන්නකු ලෙස ප්‍රකට ක්‍රිස් ගේල් 38 හැවිරිදි වන නමුත් ඉතාමත් යහපත් ශාරීරික යෝග්‍යතාවකින් යුතු ක්‍රීඩකයෙකි. එක්දින ලකුණු 9420 ක් රැස්කර ඇති ගේල්ගේ සහායක ආරම්භ පිතිකරුවා ඊව්න් ලුවිස් වෙයි.\r\nවසර 2019 දී පැවැත්වෙන ලෝක කුසලාන තරගාවලියට ක්‍රීඩා කරන කණ්ඩායම් 8 ක් මේ වන විට සුදුසුකම් ලබා සිටී. එහි 8 වැනි කණ්ඩායම වූයේ ශ්‍රී ලංකා කණ්ඩායමයි. ලෝක කුසලාන තරගාවලියේ තවත් ස්ථාන 2 ක් ඉතිරිව ඇත. සුදුසුකම් තේරීමේ තරගාවලිය පැවත්වෙන්නේ එම ස්ථාන 2 සඳහා වන කණ්ඩායම් වෙනුවෙනි.\r\nලෝක කුසලාන තරගාවලිය ලබන වසරේදී එංගලන්තයේ සහ වේල්සයේදී පැවැත්වෙයි.",
        "date": "2018-01-27 11:16:19",
        "sid": "178",
        "title": "කොදෙව්වෝ 4 ක් ජාතික කණ්ඩායමට පස්ස හරවති",
        "wid": "1"
    },
    {
        "category": "ක්‍රිකට්",
        "content": " ",
        "date": "2018-01-27 14:47:13",
        "sid": "179",
        "title": "ශ්‍රී ලංකා - බංග්ලාදේශ අවසන් තරගය",
        "wid": "1"
    },
    {
        "category": "ක්‍රිකට්",
        "content": "පන්දු යවන්නන්ගේ විශිෂ්ට පන්දු යැවීම හමුවේ බංග්ලාදේශයේ ඩකාහිදි අද (27 වැනිදා) අවසන්වූ තුන්කොන් ක්‍රිකට් තරගාවලියේදි බංග්ලාදේශයට එරෙහිව ලකුණු 79 ක ජයක් හිමිකර ගනිමින් කුසලාන හිමිකර ගැනීමට ශ්‍රී ලංකාව සමත්විය.\r\nශ්‍රී ලංකා ඉනිමේ ලකුණු ලබාගැනීමේ වේගය\r\nබංග්ලාදේශ ඉනිමේ ලකුණු ලබාගැනීමේ වේගය\r\nමංගල තරගයේදීම විශිෂ්ට පන්දු යැවීමක නිරතවූ ශෙහාන් මදුශංක සිය මංගල තරගයේදිම කඩුලු ත්‍රිත්වයකට හිමිකම් කීමට සමත්වූ අතර මෂ්රෆී මොර්තාසා, රුබෙල් හුසේන් සහ මහමුදුල්ලා ඔහුගේ කඩුලු ත්‍රිත්වයට අයත්විය. ශ්‍රී ලංකාව වෙනුවෙන් කඩුලු ත්‍රිත්වයක් ලබාගත් 9 වැනි අවස්ථාව වන අතර එම දස්කම කළ හයවැනි පන්දු යවන්නාද විය. මින් පෙර ලසිත් මාලිංග අවස්ථා තුනකදීද චමින්ද වාස් අවස්ථා දෙකකදීද ෆර්වීස් මහරුෆ්, තිසර පෙරේරා සහ වනිඳු හසරංග එක් අවස්ථාව බැගින් කඩුලු ත්‍රිත්වයන්ට හිමිකම් කියුහ.\r\nඅවසන් මහ තරගයේ ජයග්‍රහණය සදහා ලකුණු 222 ක ඉලක්කයක් හඹාගිය බංග්ලාදේශයට ඕවර 41.1 කදි සියලුදෙනා දැවී රැස්කිරීමට හැකිවූයේ ලකුණු 142 ක් පමණි. පන්දු 253 කට මුහුණදුන් බංග්ලාදේශ කණ්ඩායම පන්දු 156 කදී ලකුණු ලබාගැනීමට අපොහොසත්වී ඇති අතර තනි ලකුණු 65 ක් සමගින් හයේ පහර 4 ක් සහ හතරේ පහර 7 ක් ලබාගෙන ඇත.\r\nතරගාවලියේ වැඩිම ලකුණු ලබාගත් පිතිකරුවා බවට පත්වී සිටින තමීම් ඉක්බාල් ලකුණු අතරට පැමිණීමට පෙරම පිටියෙන් ඉවත් කිරීමට දුෂ්මන්ත චමීර සමත්වූ අතර ඉන් නොනැවතුනු ඔහු තෙවැනි කඩුල්ල ලෙස සබීර් රෙහෙමන් දවාගනිමින් බංග්ලාදේශයට පීඩනයක් ඇති කිරීමට සමත්විය.\r\nමහත් හිසරදයක් වෙමින් පැවැති සිවුවැනි කඩුල්ලේ සම්බන්ධතාව බිඳ හෙළමින් මුෂ්ෆිකූර් රහීම් ලකුණු 22 කට දවාගත් අකිල ධනංජය එල්ල වෙමින් තිබුණු පීඩනයෙන් ශ්‍රී ලංකාව මුදා ගැනීමට සමත්විය.\r\nලකුණු 22 කට කඩුලු 3 ක් අහිමිකර ගනිමින් දැඩි පිඩනයකට ලක්ව සිටි බංග්ලාදේශය කණ්ඩායම ඉන් තරමක් දුරට මුදා ගැනීමට සිවුවැනි කඩුල්ල සදහා ලකුණු 58 ක සම්බන්ධතාවයක් ගොඩනැගූ මහමුදුල්ලා සහ මුෂ්ෆිකූර් රහීම් සමත්වූහ.\r\nතමීම් ඉක්බාල් දැවීයාමට පෙර පන්දුවේදී පන්දු යැවූ දුෂ්මන්ත චමීර වෙත නැවත ලබාදුන් උඩපන්දුව ගිලිහි යාම හේතුවෙන් කඩුල්ලේ රැඳී සිටිමට වාසනාවන්ත වුවද එය එක් පන්දුවකට සිමා විය.\r\nතනි සටනක නිරතවූ මහමුදුල්ලා අවසන් කඩුල්ල ලෙස දැවීයන තෙක්ම ජයග්‍රහණය කරා තම කණ්ඩායම රැගෙන යාමට උත්සහ කළද ශෙහාන් මදුශංකගේ කඩුලු ත්‍රිත්වයේ තෙවැනි කඩුල්ල ලෙස දැවී ගියේය. සිය 18 වැනි එක්දින අර්ධ ශතකය පන්දු 70 කදි ලබාගත් මහමුදුල්ලා දැවීයන විට පන්දු 92 කදී හයේ පහර 3 ක් සහ හතරේ පහර හයක් සමගින් ලකුණු 76 ක් රැස්කිරීමට සමත්විය.\r\nශ්‍රී ලංකාවට ඕවර 50 අවසානයේ සියලුදෙනා දැවී රැස්කිරීමට හැකිවූයේ ලකුණු 221 ක් පමණි. ශ්‍රී ලංකා පිතිකරුවන් වයිඞ් සහ නිපන්දු සමගින් පන්දු 304 කට පහරදුන්නද පන්දු 164 කදි ලකුණු ලබාගැනිමට අපොහොසත්වී ඇති අතර තනි ලකුණු 106 ක් ලබාගෙන ඇත. ඒ අනුව පන්දු 270 කදී ශ්‍රී ලංකා පිතිකරුවන් රැස්කර ඇත්තේ ලකුණු 106 ක් පමණි. දෙකේ ලකුණු 11 ක් හතරේ පහරවල් 14 ක් සහ හයේ පහරවල් පහක් ශ්‍රී ලංකා ඉනිමට ඇතුලත් විය.\r\nපළමු කඩුල්ල ලෙස ධනුෂ්ක ගුණතිලක මුළු ලකුණු සංඛ්‍යාව 8 ක් වනවිට දැවී යාමත් සමගින් පිටියට පිවිසි කුසල් මෙන්ඩිස් දෙවැනි කඩුල්ල සදහා උපුල් තරංග සමගින් එක්ව පන්දු 19 කදී ලකුණු 34 ක සම්බන්ධතාවයක් ගොඩනැගීමට සමත්විය. හතරේ පහරකින් ලකුණු ලබාගැනීම ආරම්භ කළ කුසල් මෙන්ඩිස් විසින් මෙහෙදි හසන් යවනලද තරගයේ පස්වැනි ඕවරයේදී හයේ පහර තුනක් සහ හතරේ පහරක් සමගින් ලකුණු 24 ක් ලබාගැනිමට සමත්විය. දිගින් දිගටම පහරවල් කරා යෑම හේතුවෙන් පන්දු 9 කදී හයේ පහර තුනක් සහ හතරේ පහර දෙකක් සමගින් ලකුණු 28 ක් ලබාගත් කුසල්ට කඩුල්ල පූජාකර පිටියෙන් ඉවත්වන්නට සිදුවිය.\r\nඕවර 10 ට මෙපිටින් කඩුලු 2 ක් බිඳ වැටීම හේතුවෙන් උපුල් තරංග සහ නිරෝෂන් දික්වැල්ල අතර ලකුණු ලබාගැනීමේ වේගය මදක් අඩාල විය. 12 වැනි ඕවරයේදී හතරේ සිමාව කරා පන්දුවක් ඇඳී යාමෙන් අනතුරුව නැවත පන්දුවක් හතරේ සීමාව කරා යැවීමට හැකිවූයේ ඕවර 9 කට පසුව වීම හේතුවෙන් 6.08 ක්ව පැවැති ලකුණු ලබාගැනීමේ වේගය 4.71 ක් දක්වා පහත වැටුණි.\r\nනොසිතු අකාරයෙන් ඉහළ නැගි පන්දුව පිත්තේ ඉහළ දාරයේ වැදී සබීර් රෙහෙමාන්ට උඩපන්දුවක් යෑම නිසා නිරෝෂන් දික්වැල්ලට සිය ඉනිම ලකුණු 42 කදි අවසන් කිරීමට සිදුවිය.\r\nඋපුල් තරංග සමගින් තෙවැනි කඩුල්ල සදහා පන්දු 107 කදි ලකුණු 71 සම්බන්ධතාවයක් ගොඩනැගීමට නිරෝෂන් දික්වැල්ල සමත්විය. එම සම්බන්ධතාවයේදී ලකුණු 42 ක් දික්වැල්ලගේ පිත්තෙන් එකතුවූ අතර උපුල් තරංගගේ පිත්තෙන් ලැබුණේ ලකුණු 28 ක් පමණි.\r\nලකුණු 19 ක් ලබාසිටියදි කඩුල්ල මුවා කිරීමේ වරදට නිරෝෂන් දික්වැල් දැවී ගිය බවට ප්‍රධාන විනිසුරු විසින් තීරණය කළ අතර ඉන් සැහීමකට පත්නොවූ ඔහු විනිසුරු තීරණය විමසීමේ ක්‍රමවේදය ඉල්ලා සිටියේය. තෙවැනි විනිසුරු විසින් පුණරූපන නැරඹීමේදී පන්දුව පිත්තේ දාරයේ වැදියන ආකාරයක් දිස්වීම හේතුවෙන් දික්වැල්ලට නැවත වතාවක් පන්දුවට පහරදිමට අවස්ථාව හිමිවිය.\r\nඅවස්ථා දෙකකදී නිරෝෂන් දික්වැල් කඩුල්ල මුවා කිරීමේ වරදට හසුකර ගැනීම සදහා පන්දු රකින්නන් කළ ඉල්ලීම ප්‍රධාන විනිසුරු විසින් ප්‍රතික්‍ෂේප කිරීමත් සමගින් විනිසුරු තීරණය විමසීමේ ක්‍රමවේදය වෙත යෑමට බංග්ලාදේශ නායකයා තීරණය කළේය. එක් අවස්ථාවක පුණරූපන නැරඹීමේදී පන්දුව කඩුල්ලේ වදින ආකාරයක් දිස්වුවද දැවීයාමකට නම් පන්දුවෙන් හරි අඩක් කඩුල්ලේ වැදිය යුතු බැවින් දික්වැල්ල දැවී නොයන බව තෙවැනි විනිසුරු විසින් තීරණය කළ අතර අනෙක් අවස්ථාවේදී පන්දු කඩුල්ලෙන් පිටතට යෑම හේතුවෙන් කඩුල්ලේ රැඳී සිටීමේ වාසනාව ඔහුට හිමිවිය.\r\nආරම්භක පිතිකරු උපුල් තරංග සිය 37 වැනි එක්දින අර්ධ ශතකය පන්දු 87 කදි ලබාගත් අතර මුස්ටෆිසූර් රෙහෙමන්ගේ පන්දුවක් කඩුල්ලේ වැදීමෙන් ඔහු දැවීයන විට පන්දු 99 කදී හතරේ පහර පහක් සමගින් ලකුණු 56 ක් රැස්කර තිබුණි. දිනේෂ් චන්දිමාල් සමගින් එක්ව සිවුවැනි කඩුල්ල සදහා පන්දු 69 කදී ලකුණු 45 ක සම්බන්ධතාවයක් ගොඩනැගීමට තරංගයට හැකිවිය.\r\nතරංගගේ කඩුල්ල දවාගත් මුස්ටෆිසූර් රෙහෙමන් බංග්ලාදේශය වෙනුවෙන් අඩුම තරග සංඛ්‍යාවකදි කඩුලු 50 දවාගත් ගත් පන්දු යවන්නා බවට වාර්තා පොත් අතරට එක්විය. තරග 27 කදී මෙම දස්කම කළ මුස්ටෆිසූර් රෙහෙමන් ඕවර 10 ක් යවමින් ලකුණු 29 කට කඩුලු 2 ක් දවාගත්තේය.\r\nතරංග දැවීයාමට පෙර පන්දුවේදී කඩුල්ල මුවා කළේ යැයි කළ ඉල්ලීමකට විනිසුරු විසින් ඔහු දැවී ගිය බවට තීරණය කළේය. එම තීරණය සමගින් එකඟ නොවූ තරංග විනිසුරු තීරණය විමසීමේ ක්‍රමවේදය ඉල්ලා සිටියේය. පුණරූපන නැරඹු තෙවැනි විනිසුරු විසින් පන්දුව කඩුල්ලේ නොවදින බවට තීරණය කිරීම හේතුවෙන් තරංගට පන්දුවට පහරදීම සදහා තව අවස්ථාවක් හිමිවිය.\r\nතරගාවලිය පුරා ශ්‍රී ලංකාව වෙනුවෙන් පන්දුවෙන් මෙන්ම පිත්තෙන්ද දස්කම් දැක්වූ තිසර පෙරේරාට අද සාර්ථක විමට අවස්ථාවක් ලබානොදුන් රුබෙල් හුසෙන් ලකුණු 2 කට ඔහුව දවාගත්තේය.\r\nකඩුලු එකින් එකි බිඳ වැටුණද නායකත්වයේ වගකීම කරට ගත් දිනේෂ් චන්දිමාල් කඩුල්ල ආරක්ෂා කරගනිමින් ශ්‍රී ලංකා ලකුණු පුවරුව ඉහළ දැමීමට උත්සහ ගත්තේය. රුබෙල් හුසේන්ගේ පන්දුවක් කඩුල්ලේ වැදීමෙන් චන්දිමාල් දැවී යනවිට පන්දු 74 කදි හයේ පහරක් සමගින් ලකුණු 45 ක් රැස්කිරීමට සමත්විය.\r\nකාසියේ වාසිය දිනාගත් ශ්‍රී ලංකා කණ්ඩායමේ නායක දිනේෂ් චන්දිමාල් පළමු පන්දුවට පහරදීමට තීරණය කළේය.",
        "date": "2018-01-27 19:45:17",
        "sid": "180",
        "title": "තුන්කොන් තරගාවලියේ කුසලාන ශ්‍රී ලංකාවට",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ සුපිරි කණ්ඩායම් අට අතර පැවැත්වෙන තරග වටයේ වරාය අධිකාරිය සහ එස්.එස්.සී කණ්ඩායම් අතර පී.සරවණමුත්තු ක්‍රීඩාංගණයේදී පැවැති තරගයේදී ඉනිමක සහ ලකුණු 82 ක ජයක් හිමිකර ගැනීමට එස්.එස්.සී පිල සමත්විය.\r\n ඊයේ දිනය නිමාවන විට කඩුලු 7 ක් අතැතිව පන්දුවට පහරදෙමින් සිටින වරාය අධිකාරිය පිලට ඉනිමක පරාජයෙන් ගැලවිම සදහා තවත් ලකුණු 170 ක් අවශ්‍යවුවද අද දින සියලුදෙනා දැවී රැස්කිරීමට හැකිවූයේ ලකුණු 166 ක් පමණි.\r\nතෙවැනි දිනටත් තවත් තරග තුනක් කෝල්ට්ස්, පී.සරවණමුත්තු සහ කටුනායක නිදහස් වෙළඳ කළාපීය ක්‍රීඩාංගණ වලදි පැවැති අතර එන්.සී.සී කණ්ඩායමේ නිශාන් පිරීස් කඩුලු 5 බැගින් දවාගනිමින් පන්දුවෙන් දස්කම් දැක්වීය.",
        "date": "2018-01-27 20:42:29",
        "sid": "181",
        "title": "එස්.එස්.සී. පිලට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "කණ්ඩායමේ නව පුහුණුකරු චන්දික හතුරුසිංහ මහතාගෙන් කණ්ඩායමට ලැබුණු විශ්වාසනීයත්වයත් ඔහුගේ ක්‍රමෝපායයන් වෙත තැබූ විශ්වාසයත් හේතුවෙන් ශ්‍රී ලංකා ක්‍රිකට් කණ්ඩායමේ කාමරය සම්පූර්ණයෙන්ම වෙනස් වී ඇතැයි ටෙස්ට් නායක දිනේෂ් චන්දිමාල් කියයි. බංග්ලාදේශයේදී පැවැති තුන්කොන් තරගාවලිය ජයගැනීමෙන් පසුව ඊයේ (සෙනසුරාදා) සවස පැවැති පුවත් පත් සාකච්ඡාවේදී චන්දිමාල් එසේ කිීවේය. \r\nසීමිත ඕවර කණ්ඩායම් දෙකෙහිම නායකයා වන ඇන්ජලෝ මැතිව්ස් තුවාල ලැබීම නිසා තුන්කොන් තරගාවලියේදී කණ්ඩායම මෙහෙයවීමේ වගකීම ටෙස්ට් නායක දිනේෂ් චන්දිමාල් වෙත පැවරී තිබිණ. ඉතා ශූර අන්දමින් කණ්ඩායම මෙහෙයවූ චන්දිමාල් තරගාවලියේ අවසන් තරගයෙන් ඉවතට විසිවීමේ අවදානමට මුහුණ දී සිටි ශ්‍රී ලංකා කණ්ඩායමේ ගමන ආපසු හරවමින් තරගාවලියේ ශූරතාව දක්වා කණ්ඩායම කැඳවාගෙන ගියේය. \r\nසීමිත ඕවර කණ්ඩායමේ හිටපු නායකයන් වූ උපුල් තරංග සහ තිසර පෙරේරා දෙදෙනාගෙන් චන්දිමාල්ට විශිෂ්ට සහයෝගයක් ලැබිණ. ඉතා අසීරු තත්ත්වයන් යටතේ අර්ධ ශතකයක් ලබාගත් උපුල් තරංග අවසන් මහ තරගයේ වීරයා වශයෙන් සම්මාන දිනාගත් අතර තිසර පෙරේරා තරගාවලියේ වීරයා වූයේය. \r\n“ඔහු ඉතාමත් හොඳ පුහුණුකරුවෙක්. ඒක අපි සියලු දෙනාම දන්නවා....එයා තමයි අපට විශ්වාසනීයත්වය දුන්නේ. අපි හැම දෙනාටම.... ඒ එක්කම ඔහුගේ ක්‍රමා්පායයන් ගැනත් අපි විශ්වාසය තිබ්බා...”\r\n“මේ ජයග්‍රහණය පිටුපස තිබුණ ප්‍රධානම දේ ඒක තමයි.” යයි අවසන් තරගය ජයගැනීමෙන් පසුව පැවැති පුවත් පත් සාකච්ඡාවේදී චන්දිමාල් පැවසීය.  \r\nශ්‍රී ලංකා ක්‍රීඩකයන්ගේ කාමරයේ මෑතකදී සිදුවූ එකම වෙනස්කම චන්දික හතුරුසිංහ මහතාගේ ආගමනයයි. ශ්‍රී ලංකා කණ්ඩායමේ ක්‍රීඩකයෝ මෙන්ම පුහුණු සහාය කණ්ඩායමේ නිලධාරීහුද කලින් එහි සිටියෝ වෙති. \r\n“පුහුණුකරුවා පිළිබඳව විශ්වාසය තබන්න පුළුවන් නම් හොඳ ප්‍රතිඵල ලැබේවි. අපි කළේ ඒකයි.....මේ ප්‍රතිඵලය ක්‍රීඩකයන්ගේත් පුහුණුකරුවාගේත් මහන්සියේ ප්‍රතිඵලයක්” යයි චන්දිමාල් පෙන්වා දුන්නේය. \r\n“අපේ කණ්ඩායම මෙතැනට ගෙනාවේ ඔහු තමයි. එහි ගෞරවය ඔහුටයි. ඒක අපේ කණ්ඩායමටත් විශේෂ මොහොතක්”\r\n“අපට ඕනෑ කළේ මේක තමයි....තරගාවලිය ජයගන්න....අපි ඒ අවස්ථාව අත් දෙකින්ම අල්ලා ගත්තා. මේ වෙනකොට අපේ සතුට ගැන කියන්න වචන නෑ...විශේෂයෙන්ම පළමු තරග දෙක පරාජය වුණ ආකාරය දිහා බැලුවාම, මේ වගේ තරගාවලියකට නැවත එන්න හරිම අමාරුයි...ඒත් අපි ආවා” යයිද චන්දිමාල් පැවසීය. \r\n“මේ කොල්ලෝ ටික පුහුණුවීම් වලදී උපරිම කැපවීමන් පුහුණුවීම් කළා. තරගයේදී මැද්දට ගියාමත් ඒ දේම කළා....ඔවුන්ට සැලසුම් තිබුණා. ඒවා හරි විදිහට ක්‍රියාත්මක කළා..මේ තරගාවලියේදී ක්‍රීඩා කරපු සියලු දෙනාටම ඒ ගෞරවය හිමිවෙනවා” යයි කී චන්දිමාල් තරගයේ වීරයා වූ උපුල් තරංග සහ නිරෝෂන් දික්වැල්ල දෙදෙනාටම විශේෂයෙන් ප්‍රශංසා කළේය. \r\nලකුණු ලබාගැනීම එන්න එන්නම අසීරු වූ තණතීරුවක තරංග සහ දික්වැල්ල එක්ව ගොඩනැංවූ සම්බන්ධතාව නිසා තරගය එතෙක් ඇදී ආ ගමන්මගෙන් වෙනස් මඟක් ගත් බවද චන්දිමාල් කීවේය. මෙම ලකුණු 71 සම්බන්ධතාව වෙනුවෙන් පන්දු 107 ක් වැය වූවත් කුෂල් මෙන්ඩිස් ලකුණු 42 දී දැවී යාමෙන් පසුව ඉනිම කඩාවැටීමට නොදී රඳවා ගැනීම සඳහා එය මහෝපකාරී විය. \r\n“මමත් දෙවියන්ට කිය කියා හිටියේ මට කාසියේ වාසිය ලැබෙන්න කියලා...”\r\n“ඒක හරිම අමාරු තණතීරුවක්. ඒ වගේම වියළියි. ඒ වගේ තණතීරුවක ලකුණු 70 ක සම්බන්ධතාවක් ගොඩනැංවූ උපුල්ටත් දික්වැල්ලටත් විශේෂ ගෞරවයක් හිමිවෙන්න ඕනේ. ඇත්තටම තරගයේ හැරුම් ලක්‍ෂය ඒක තමයි” \r\n“ඕවර 20 කට විතර පස්සේ අපි දැනගත්තා අපට ලකුණු 220 ක් - 230 ක් විතර ලැබුණොත් තරගය ජයගන්න පුළුවන් කියලා” යයිද චන්දිමාල් පැවසීය. \r\nලකුණු 222 ක ඉලක්කයක් කරා යමින් සිටි බංග්ලාදේශ පිලේ කඩුලු 3 ක් ලකුණු 22 කට බිඳ වැටුණ නමුත් සිව්වැනි කඩුල්ල වෙනුවෙන් සාර්ථක සම්බන්ධතාවක් ගොඩනඟමින් සිටි මුෂ්ෆිකුර් රහීම් (22) සහ මහමදුල්ලා (76) ජයග්‍රහණය ශ්‍රී ලංකා පිලෙන් ඉවතට ඇදගෙන යාමේ උත්සාහයක නිරත වූහ. \r\nමෙම අවස්ථාවේදී පිටිය මැද සිටි ක්‍රීඩකයන් සියල්ලම එක තැනකට කැඳවාගත් චන්දිමාල් එකිනෙකාට උපදෙස් දෙමින් සිය සගයන් දිරිමත් කළේය. ප්‍රතිඵලය වූයේ අකිල ධනංජය හමුවේ ස්වීප් පහරක් ගැසීමට ගිය මුෂ්ෆිකුර් රහීම් ඕවර දෙකක් යාමටත් මත්තෙන් දැවී යාමයි. \r\nපසුගිය වසරේදී (2017) එක්දින තරග 29 කට සහභාගි වී තරග 23 ක් පරාජය වූ ශ්‍රී ලංකා කණ්ඩායම ජයගත්තේ තරග 5 ක් පමණි. එහෙත් මේ වසරේදී තරග 5 කින් 3 ක් ජයගත් ශ්‍රී ලංකා කණ්ඩායම වසරේ පළමු තරගාවලියම ජයගැනීමටද සමත් වී තිබේ. \r\n2018 වර්ෂය සඳහා සාර්ථක ආරම්භයක් ලබාගත් නමුත් මෙම ජයග්‍රහණය සම්බන්ධයෙන් පමණට වඩා උදම් වීමට යාමේ තේරුමක් නැත. මක්නිසාද යත් තරගාවලියේ අනෙක් කණ්ඩායම් දෙක සහ එම කණ්ඩායම් වල අන්තර්ජාතික ශ්‍රේණිගත ස්ථාන සම්බන්ධයෙන් සැලකිල්ලට ගත යුතු බැවිනි. \r\nඅන්තර්ජාතික ශ්‍රේණිගතකිරීම් අනුව සිම්බාබ්වේ පිලට හිමිවන්නේ 10 වැනි ස්ථානයයි. අවසන් මහ තරගයට පෙර පැවැති තත්ත්වයන් අනුව ප්‍රසාද ලකුණු 83 ක් හිමි ශ්‍රී කණ්ඩායම ශ්‍රේණිගත කිරීම් අතරේ 8 වැනි ස්ථානයේ සිටී. ප්‍රසාද ලකුණු 92 ක් හිමි බංග්ලාදේශය සිටින්නේ 7 වැනි ස්ථානයේය. ",
        "date": "2018-01-28 15:20:46",
        "sid": "182",
        "title": "හතුරුසිංහ කාමරය වෙනස් කළා - චන්දිමාල්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ සුපිරි කණ්ඩායම් අට අතර පැවැත්වෙන තරග වටයේ පළමු සතියේදී ජයග්‍රහණ වාර්තා කිරීමට හලාවත මේරියන්ස්, රාගම සහ කෝල්ට්ස් කණ්ඩායම් අද (28 වැනිදා) සමත්වූහ. \r\nවරාය අධිකාරිය සහ එස්.එස්.සී කණ්ඩායම් අතර ඊයේ අවසන්වූ තරගය ඉනිමකින් ජය ගැනීමට එස්.එස්.සී. කණ්ඩායම සමත්විය.\r\nමෙම සති අන්තයේ අවසන්වූ සුපිරි කණ්ඩායම් අට අතර පැවැත්වෙන තරග වටයේදි ශතක රැස්කරමින් පිත්තෙන් දස්කම් දැක්වීමට ඕෂධ ප්‍රනාන්දු සහ සචිත්‍ර සේරසිංහ (හලාවත මේරියන්ස්), කෞශාල් සිල්වා සහ චාමර කපුගෙදර (එස්.එස්.සී) සමත්වූහ.\r\nසාලිය සමන් (සැරසන්ස්), අසිත ප්‍රනාන්දු සහ මාලින්ද පුෂ්පකුමාර (හලාවත මේරියන්ස්), නිසල තාරක (කෝල්ට්ස්), සුරාජ් රංදීව් (බී.ආර්.සී.), නිශාන් පිරීස් (රාගම) කඩුලු 5 බැගින් දවාගනිමින් පන්දුවෙන් දස්කම් දැක්වූහ.",
        "date": "2018-01-28 15:45:41",
        "sid": "183",
        "title": "මේරියන්ස්-රාගම-කෝල්ට්ස් ජය ලබති",
        "wid": "1"
    },
    {
        "category": "ක්‍රිකට්",
        "content": "වයස 19 න් පහළ ලෝක කුසලාන තරගාවලියේදී හසිත බෝයගොඩ ලබාගත් දෙවැනි ශතකය හමුවේ බටහිර ඉන්දිය කොදෙව් පිලට එරෙහිව කඩුලු 3 ක ජයක් හිමිකර ගැනීමට ශ්‍රී ලංකාව අද (28 වැනිදා) සමත්විය. ඒ අනුව පළඟ ශූරතා අවසන් තරගය ජයගත් ශ්‍රී ලංකාවට වයස 19 න් පහළ ලෝක කුසලාන තරගාවලියේ නවවැනි ස්ථානය හිමිවිය.\r\n ජයග්‍රහණය සදහා ලකුණු 255 ක ඉලක්කයක් හඹාගිය ශ්‍රි ලංකාව අවසන් ඕවරයේ සිවුවැනි පන්දුවේදී කඩුලු 7 ක් දැවී ඉලක්කය පසුකිරිමට සමත්විය. ආරම්භක පිතිකරුවන්වු හසිත බෝයගොඩ සහ ධනංජය ලක්ෂාන් පළමු කඩුල්ල සදහා ලකුණු 218 ක සම්බන්ධතාවයක් ගොඩනගමින් කණ්ඩායම ජයග්‍රහණය කරා රැගෙන යාමට සමත්වූහ.\r\n පන්දු 124 කදී හයේ පහරක් සහ හතරේ පහර 17 ක් සමගින් ලකුණු 116 ක් රැස්කළ හසිත බෝයගොඩ කෙන්යාවට එරෙහිව පැවැති තරගයේදී ලකුණු 191 ක් රැස්කරමින් ලෝක වාර්තාවකට හිමිකම් කිමට සමත්විය.\r\n ලෝක කුසලාන තරගාවලියේ අයර්ලන්තය සමගින් පැවැති පළමු තරගයේදී ලකුණු නොලබා දැවියාම හේතුවෙන් කණ්ඩායමේ ස්ථානය අහිමිවූ බෝයගොඩ නැවතත් කණ්ඩායමට එක්වීමට අවස්ථාව හිමිවන්නේ තරගාවලියේ මූලික වටයෙන්ම ශ්‍රී ලංකාව විසිවූ පසුවය.\r\n බෝයගොඩට අනගි සහයක් ලබාදුන් ධනංජය ලක්ෂාන්ට තරගාවලියේදී ලබාගැනීමට තිබූ දෙවැනි ශතකය (98) ලකුණු දෙකක් මෙපිටින් දැවීයාම හේතුවෙන් අහිමිවී ගියේය. පන්දු 119 කදි වාර්තාවූ ධනංජය ලක්ෂාන්ගේ ඉනිමට හයේ පහරක් සහ හතරේ පහර 12 ක් ඇතුළත්වූ අතර අයර්ලන්තයට එරෙහිව පැවැති තරගයේදි ශතකයක් රැස්කිරීමට සමත්විය.\r\n හසිත බෝයගොඩ දැවීයාමෙන් අනතුරුව පන්දුවට පහරදිම සදහා පැමිණි පිතිකරුවන්ගේ දුර්වල පිතිහරඹය හමුවේ නොසිතු විලස ලකුණු 19 ක් තුළ කඩුලු 5 ක් දවාගැනීමට බටහිර ඉන්දිය කොදෙව් ක්‍රීඩයෝ සමත්වූ අතර ඉන් දෙකක්ම දුවද්දී දැවීයාම් විය.\r\n තරගය ජයගැනීම සදහා අවසන් ඕවරයේදී ශ්‍රී ලංකාවට එක් ලකුණකු අවශ්‍යව තිබූ අතර එම ලකුණු ලබාගැනීමට හරීන් බුද්ධිලට පන්දු 4 ක් අවශ්‍යවිය.\r\nපළමුව පන්දුවට පහරදුන් බටහිර ඉන්දිය කොදෙව් පිතිකරුවෝ ඕවර 50 අවසානයේ කඩුලු 5 ක් දැවී ලකුණු 254 ක් රැස්කිරීමට සමත්වූහ.\r\n තරගාවලියේ දෙවැනි ශතකය වාර්තා කළ ඇලික් ඇතෑන්ස් ඉනිම නිමාවන විට පන්දු 110 කට මුහුණදෙමින් හයේ පහර දෙකක් සහ හතරේ පහර 5 කින් ඔහුගේ ඉනිම අලංකාර කිරීමට සමත්විය. කෙන්යාව එරෙහිව පැවැති තරගයේදීද ශතකයක් ලබාගැනීමට ඇලික් ඇතෑන්ස්ට හැකිවිය.\r\n ලකුණු 63 කට කඩුලු 3 ක් දැවි තිබියදි සිවුවැනි කඩුල්ල සදහා කර්ස්ටන් කලිචරන් සමගින් ලකුණු 59 ක සම්බන්ධතාවයක් ගොඩනැගු ඇලික් ඇතෑන්ස් හයවැනි කඩුල්ල සදහා බ්‍රැඞ් බාන්ස් සමගින් පන්දු 89 කදි නොබිඳුණු ලකුණු 102 ක සම්බන්ධතාවයක් ගොඩනැගීමට සමත්විය.",
        "date": "2018-01-28 15:48:51",
        "sid": "184",
        "title": "බෝයගොඩගෙන් තවත් ශතකයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී ගම්පහ බණ්ඩාරනායක විද්‍යාලයට එරෙහිව ඉනිමක සහ ලකුණු 18 ක ජයක් හිමිකර ගැනීමට මොරටුව ශාන්ත සෙබස්තියන් විද්‍යාලය සමත්විය. මෙම තරගය මග්ගොන සරේ ක්‍රීඩාංගණයේදී පැවැත්විණි.\r\nතරූෂ ප්‍රනාන්දු (95) අර්ධ ශතකයක් සහ කඩුලු 5 ක් දවාගනිමින් පිත්තෙන් මෙන්ම පන්දුවෙන්ද දස්කම් දැක්වූ අතර විනුජ රණසිංහ කඩුලු 9 ක් දවාගනිමින් ශාන්ත සෙබස්තියන් විද්‍යාලය වෙනුවෙන් පන්දුවෙන් දස්කම් දැක්වීය.",
        "date": "2018-01-28 15:55:20 ",
        "sid": "185",
        "title": "ශා.සෙබස්තියන් විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කොළඹ අශෝක විද්‍යාලයට එරෙහිව කඩුලු 6 ක ජයක් හිමිකර ගැනීමට කළුතර තිස්ස මධ්‍ය මහා විද්‍යාලය සමත්විය. මෙම තරගය දී කොළඹ අශෝක විද්‍යාලීය ක්‍රීඩාංගණයේදී පැවැත්විණි.\r\nකළුතර තිස්ස මධ්‍ය මහා විද්‍යාලයේ මිතිර තෙනුර ලකුණු 45 කට කඩුලු 10 ක් සහ රෝහන් සංජය කඩුලු 9 ක් දවාගනිමින් පන්දුවෙන් දස්කම් දැක්වුහ. කොළඹ අශෝක විද්‍යාලයේ ලසිත චේතන (නොදැවී 113) ශතකයක් සහ කඩුලු 5 ක් දවාගනිමින් පිත්තෙන් මෙන්ම පන්දුවෙන්ද දස්කම් දැක්වීය.",
        "date": "2018-01-28 16:49:31",
        "sid": "186",
        "title": "තිස්ස මැදි විදුහලට කඩුලු 6 ක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ සුපිරි කණ්ඩායම් අට සමගින් පැවැත්වෙන තරග වටයේ පළමු සතිය අවසන්වන විට ප්‍රසාද ලකුණු සටහනේ පෙරමුණ ගැනීමට ප්‍රසාද ලකුණු 65.04 ක් ලබාගත් හලාවත මේරියන්ස් කණ්ඩායම සමත්විය.\r\nමූලික වටයේ රැස්කළ ප්‍රසාද ලකුණු සමගින් සුපිරි වටය සදහා පැමිණි හලාවත මේරියන්ස් කණ්ඩායම තරග 4 කට සහභාගිවී ඉන් තරග 3 ක් ජයගෙන ඇති අතර එක් තරගයක ලකුණු සමවීමෙන් අවසන්වී ඇත.\r\nප්‍රසාද ලකුණු 52.56 ක් ලබාගත් එස්.එස්.සී. කණ්ඩායම දෙවැනි ස්ථානයෙත් ප්‍රසාද ලකුණු 49.60 ක් ලබාගත් කෝල්ට්ස් කණ්ඩායම ප්‍රසාද ලකුණු සටහනේ තෙවැනි ස්ථානයෙත් පසුවන්නේය.\r\nපළඟ ශූරතාව සදහා පැවැත්වෙන තරග වටයේ පළමු සතිය අවසන්වන විට ප්‍රසාද ලකුණු සටහනේ පෙරමුණ ගැනීමට ප්‍රසාද ලකුණු 30.36 ක් ලබාගත් ද්‍රවිඩ සංගම් පිල සමත්විය.\r\nමූවර්ස් කණ්ඩායම ප්‍රසාද ලකුණු 30.36 ක් ලබාගනිමින් දෙවැනි ස්ථානයෙත් බ්ලූම්ෆීල්ඞ් කණ්ඩායම ප්‍රසාද ලකුණු 28.54 ක් ලබාගනිමින් ප්‍රසාද ලකුණු සටහනේ තෙවැනි ස්ථානයෙත් පසුවන්නේය.",
        "date": "2018-01-30 14:00:58",
        "sid": "187",
        "title": "මේරියන්ස් සුපිරි වටයේ පෙරමුණ ගනී",
        "wid": "1"
    },
    {
        "category": "ක්‍රිකට්",
        "content": "උතුරු පළාතේ ක්‍රීඩාව වැඩි දියුණු කිරීම සඳහා අක්කර 50 කින් යුත් ප්‍රදේශයක අංග සම්පූර්ණ ක්‍රිකට් ක්‍රීඩා ක්‍රීඩාංගණයක් සහ ජාතික ක්‍රීඩා ඉසව් පැවත්වීමට සුදුසු ක්‍රීඩාංගනයක් සකස් කිරීමට නියමිතය.\r\nමේ සඳහා ශ්‍රී ලංකා ක්‍රිකට් ආයතනයේ සභාපති තිලංග සුමතිපාල මහතා ඇතුළු කණ්ඩායමක් යාපනයේ ප්‍රදේශයේ සංචාරයක නිරත විය. \r\nඋතුරු පළාත් දිස්ත්‍රික් පහ නියෝජනය වන පරිදි ක්‍රීඩකයන් තෝරාගෙන ක්‍රිකට් සංචිතයක් පිහිටවීමට ද නියමිතය. මෙම අවස්ථාව සඳහා පා්රලිමේන්තු මන්ත්‍රී අංගජන් රාමදාන් මහතා සහ ශ්‍රී ලංකා ක්‍රිකට් ආයතනයේ  නිලධාරීහුද එක්ව සිටියහ.",
        "date": "2018-01-30 14:34:03",
        "sid": "188",
        "title": "උතුරේ ක්‍රීඩා නගරය යාපනයේ",
        "wid": "1"
    },
    {
        "category": "ක්‍රිකට්",
        "content": "ඉන්දීය රුපියල් කෝටි ගණනින් නැතහොත් ඩොලර් මලු පිටින් හුවමාරුවන අයි.පී.එල්. තරගාවලියේ 2018 -ක්‍රීඩක වෙන්දේසිය නිමා වූයේ ලසිත් මාලිංගට ස්ථානය අහිමි වීමෙනි. දින දෙකක් පුරා පැවැති මෙම වෙන්දේසියේදී අගයක් හිමිවූ ශ්‍රී ලංකා ක්‍රීඩකයන් වන්නේ අකිල ධනංජය සහ දුෂ්මන්ත චමීර දෙදෙනා පමණි. අකිල සහ දුෂ්මන්ත චමීර දෙදෙනාම ලක්‍ෂ 50 කට බැගින් වෙන්දේසි වූහ. \r\nවසර ගණනාවක් මුම්බායි ඉන්දියන්ස් පිල වෙනුවෙන් සංඛේත ක්‍රීඩකයා ලෙසින් සිටි ශ්‍රී ලංකාවේ ලසිත් මාලිංගට මෙවර ක්‍රීඩක වෙන්දේසියේදී අගයක් හිමි නොවීය. \r\nවිස්සයි-20 ක්‍රිකට් ක්‍රීඩාවේ සංඛේත  වන් ක්‍රීඩකයන් දෙදෙනකු වන ක්‍රිස් ගේල්ට මෙන්ම ලසිත් මාලිංගටත් මෙවර නොසලකා හැරුණේ ඔවුන් දෙදෙනාම මේ වන විට දස්කම් අතින් පහළ වැටී සිටින බැවිනි.\r\nඑහෙත් ක්‍රීඩක වෙන්දේසියේ වට දෙකකදීම සැලකිල්ලට ලක් නොවූ කොදෙව් ක්‍රීඩක ක්‍රිස් ගේල්ට  තුන්වැනි සහ අවසන් වටයේදී මිලක් නියම විය. ඒ ඉන්දීය රුපියල් කෝටි 2 ක් පමණි. \r\nඉන්දීය රුපියල් ලක්‍ෂ 55 කට මුම්බායි ඉන්දියන්ස් කණ්ඩායම විසින් අකිල ධනංජය මිලදී ගන්නා ලදි. මුම්බායි ඉන්දියන්ස් කණ්ඩායමේ පුහුණුකරුවා මහේල ජයවර්ධන වන අතර වසර හයකට ඉහතදී (2012) ශ්‍රී ලංකාවේදී පැවැති විස්සයි-20 ලෝක කුසලාන තරගාවලිය සඳහා අකිල ධනංජය ශ්‍රී ලංකා කණ්ඩායමට කැඳවාගෙන ආවේද එවකට ශ්‍රී ලංකා පිලේ නායකයා වූ මහේල ජයවර්ධන විසිනි. \r\nඉන්දීය රුපියල් ලක්‍ෂ 50 ක ලංසුවකට රාජස්තාන් රෝයල්ස් පිල විසින් දුෂ්මන්ත චමීර මිලදී ගන්නා ලදි. \r\nශ්‍රී ලංකාවේ සෙසු ක්‍රීඩකයන්ට අගයක් හිමි නොවූවද ඇෆ්ඝනිස්ථානයේ මොහොමඞ් නබී සහ රෂීඞ් ඛාන් දෙදෙනාට අමතරව මුජීබ් සද්රාන් සහ සහීර් ඛාන් දෙදෙනාද මෙවර වෙන්දේසියට ඉදිරිපත් කරන ලදි.\r\nවමතින් දඟ පන්දු යවන ක්‍රීඩකයකු වන සහීර් ඛාන් ඉක්මනින් අළෙවී වූ නමුත් අසම්මත දඟ පන්දු යවන්නකු වන මුජිබ් සද්රාන්ගේ අගය ඉන්දීය රුපියල් කෝටි 4 ක් දක්වා ඉහළ ගියේය.\r\nකිංග්ස් ඉලෙවන් පන්ජාබ් පිල විසින් සද්රාන් හිමිකරගත්තේ ඒ වන විටත් දිල්ලි පිලේ ඉතිරිව තිබූ මුදලින් ඇෆ්ඝනිස්තානු දඟ පන්දු යවන්නා මිලදීගත නොහැකි වූ බැවිනි. \r\nඇෆ්ඝනිස්ථාන් ක්‍රීඩකයන් සිව් දෙනෙක් අයි. පී. එල්. තරගාවලියට එක්වෙද්දී නේපාලයේ ක්‍රීඩකයකුටත් අවස්ථාවක් ලැබිණ. ඕස්ටේ්‍රලියානු පිලේ හිටපු නායකයකු වන මයිකල් ක්ලාක් විසින් ‘ට්විටර්’ සමාජ ජාලයට එක් කරන ලද වීඩියෝවකින් සොයාගත් නේපාලයේ 16 හැවිරිදි සන්දීප් ලැමිචාන්ට දිල්ලියට ඇවිදින් පන්දු යවන ලෙස දිල්ලි බලධාරීහු කීහ.\r\nදිල්ලියට පැමිණි ලැමිචාන්ගේ පන්දු යැවීම සම්බන්ධයෙන් සතුටට පත් දිල්ලි ඩෙයාර්ඩෙවිල් පිල ඔහු වෙනුවෙන් ඉන්දීය රුපියල් ලක්‍ෂ 20 ක් ආයෝජනය කළේය. \r\n“ඉතාමත් හොඳ වේගයක් ඇතිව පන්දුව දෙපැත්තටම දඟ කවන්න ඔහුට පුළුවන්. වැඩියෙන්ම අපගේ සිත්ගත්තේ ඒකයි...මේ වගේ හැකියාවන් තියෙනවා. ඒත් වැදගත් වෙන්නේ ඒවා මුල් කාලයේදීම හඳුනා ගැනීමයි” යයි ලැමිචාන්ගේ පන්දු යැවීම සම්බන්ධයෙන් දිල්ලි පුහුණු කාර්යමණ්ඩලයේ අයෙක් පවසා තිබිණ. ඕස්ටේ්‍රලියානු පිලේ හිටපු නායක රිකී පොන්ටිං දිල්ලි පිලේ ප්‍රධාන පුහුණුකරුවා වශයෙන් කටයුතු කරයි. \r\nනායකයා වූවත් ගෞතම් ගම්භීර් වෙනුවෙන් ඉන්දීය රුපියල් කෝටි 7 කට හෝ 8 කට වැඩියෙන් වැයකිරීමට තමන් සූදානම් නැති බව දිල්ලි බලධාරීහු කල්තියාම ගම්භීර්ට කියා තිබිණ. එහෙත් ඔහු වෙනුවෙන් ඉහළ ලංසු ඉදිරිපත් නොවීම නිසා ඉන්දීය රුපියල් කෝටි 2.8 කට සිය නායකයා මිලදී ගැනීමට දිල්ලි පිලට හැකිවිය. \r\nඑංගලන්ත පිලේ බෙන් ස්ටෝක්ස් මෙවර ක්‍රීඩක වෙන්දේසියේදී වැඩිම මුදලකට අළෙවි වූ ක්‍රීඩකයාය. ඔහු වෙනුවෙන් ඉන්දීය රුපියල් කෝටි 12.5 ක් හෙවත් ශ්‍රී ලංකාවේ මුදලින් රුපියල් කෝටි 30 ක  ලංසුවක් තැබීමට රාජස්තාන් රෝයල්ස් කණ්ඩායම ඉදිරිපත් විය.\r\nපසුගිය වසරේදී ඉන්දීය රුපියල් කෝටි 14.5 ක් (ශ්‍රී ලංකා රුපියල් කෝටි 35 ක්) සඳහා පූනේ සුපර් ජයන්ට්ස් පිල වෙනුවෙන් ක්‍රීඩා කළ බෙන් ස්ටෝක්ස් 2017 තරගාවලියේදී පූනේ කණ්ඩායම අවසන් මහ තරගය දක්වා කැඳවාගෙන ගියේය. එවර තරගාවලියේදී ලකුණු 316 ක් සහ කඩුලු 12 ක් ලබාගත් ස්ටෝක්ස් තරාගවලියේ වීරයාද විය. \r\nමාස කිහිපයකට ඉහත එංගලන්තයේ අවන්හලකදී ඇතිකරගත් ගැටුමක් හේතුවෙන් අළු බඳුන තරගාවලිය අහිමි කරගත් බෙන් ස්ටෝක්ස් අදාළ සිදුවීම සම්බන්ධයෙන් ලබන මාසයේදී එංගලන්ත අධිකරණයේ පෙනී සිටීමට නියමිතය. \r\nවේග පන්දු යවන ක්‍රීඩක ජයදේව් උනද්කාත් ඉන්දීය ක්‍රීඩකයන් අතර වැඩිම මිලක් ගෙවනු ලැබූ ක්‍රීඩකයාය. කිංග්ස් ඉලෙවන් පන්ජාබ් කණ්ඩායම විසින් උනද්කාත් වෙනුවෙන් ඉදිරිපත් කරන ලද ලංසුව ඉන්දීය රුපියල් කෝටි 11.5 කි. ශ්‍රී ලංකාවේ මුදලින් රුපියල් කෝටි 27.6 කි. ඉන්දීය වේග පන්දු යවන්නන් අතරේ විස්සයි-20 තරග සඳහා සිටින හොඳම ක්‍රීඩකයා ලෙසින් සැලකෙන උනද්කාත් පසුගිය වසර අගදී පැවැති ශ්‍රී ලංකා - ඉන්දියා විස්සයි-20 තරගාවලියේ වීරයාද විය. \r\n2017 වසරේදී පූනේ සුපර්ජයන්ට්ස් පිල වෙනුවෙන් ක්‍රීඩා කළ උනද්කාත් සෑම පන්දු 11 කටම වරක් කඩුල්ලක් දවාගත් අතර තරග 12 කදී කඩුලු 24 කට හිමිකම් කීවේය. ඔහුගේ ඕවරයකින් ලබාගත හැකිවූයේ ලකුණු 7 කි. ",
        "date": "2018-01-30 15:43:14 ",
        "sid": "189",
        "title": "අයි.පී.එල්. තරග බිමෙන් මාලිංග විසිවෙයි",
        "wid": "1"
    },
    {
        "category": "ක්‍රිකට්",
        "content": "අන්තර් සාමාජ පළමු පෙළ ක්‍රිකට් තරගාවලියේ ‘ඒ’ ශ්‍රේණිය යටතේ දෙවැනි වටයේ පළමු සතිය අවසාන වනවිට හලාවත මේරියන්ස් පිල නියෝජනය කරන සචිත්‍ර සේරසිංහ තරග හතකට සහභාගීවී ලකුණු 786 ක් ලබාගනිමින් තරගාවලියේ දැනට වැඩිම ලකුණු ලබාගත් පිතිකරුවා බවට පත්වී ඇත.\r\nසචිත්‍ර සේරසිංහ මෙවර තරගාවලියේදී  ශතක 3 ක් සහ අර්ධ ශතක 6 ක් රැස්කර ඇති අතර වරාය අධිකාරිය කණ්ඩායමට එරෙහිව ලකුණු 145 රැස්කරගත් ඔහු ඉනිමකදී ලබාගත් ඉහළම ලකුණු සංඛ්‍යාව විය.\r\nබ්ලූම්ෆීල්ඞ් පිලට එරෙහිව ද්විත්ව ශතකයක් (නොදැවී 202) ලබාගත් කෞෂාල් සිල්වා මෙවර තරගාවලියේදී පිතිකරුවකු විසින් ඉනිමකදී රැස්කළ වැඩිම ලකුණු සංඛ්‍යාවේ වාර්තාවට හිමිකම් කියන අතර දෙවැනි ද්විත්ව ශතකය (200) ලබාගැනීමට සංගීත් කුරේ සමත්විය.\r\nතරගාවලියේ දැනට තරග හතකට සහභාගීවී කඩුලු 53 ක් බිඳ හෙළමින් මේ වනවිට තරගාවලියේ වැඩිම කඩුලු ලාභීයා බවට පත්වන්නට වමතින් දඟපන්දු යවන හලාවත මේරියන්ස් කණ්ඩායමේ මාලින්ද පුෂ්පකුමාර සමත්වී ඇත. ඉනිම පහකදී කඩුලු 6 බැගින් දවාගත් පුෂ්පකුමාර කඩුලු 10 බැගින් එක් අවස්ථාවකදී දවාගෙන ඇත.\r\nවරාය අධිකාරිය කණ්ඩායමේ චානක කොමසාරූ කඩුලු 44 ක් සහ සහ එන්.සී.සී. කණ්ඩායමේ ලසිත් ඇඹුල්දෙණිය කඩුලු 41 ක් දවාගනිමින් තරගාවලියේ වැඩිම කඩුලු ලබාගත් පන්දු යවන්නන් අතර දෙවැනි සහ තෙවැනි ස්ථානවල පසුවෙති. \r\nතරගාවලියේ දැනට වාර්තාවී ඇති ඉනිමක හොදම පන්දු යැවීම එන්.සී.සී. පිලට එරෙහිව වාර්තා කිරීමට යුදහමුදා පිල නියෝජනය කරමින් පිට දඟපන්දු යවන දුශාන් විමුක්ති (108/9) සමත්වී තිබේ. වනිඳු හසරංග (සී.සී.සී.) සහ සඳකැන් පතිරණ (මූවර්ස්) කඩුලු අට බැගින් දවාගැනීමට සමත්ව සිටිති. \r\nතරගයක හොදම පන්දු යැවීම බදුරලිය කණ්ඩායමට එරෙහිව වාර්තා කිරීමට වරාය අධිකාරිය කණ්ඩායම නියෝජනය කරන චානක කොමසාරූ (73/12) සමත්වී ඇත. කෝල්ට්ස් කණ්ඩායම නියෝජනය කරන ප්‍රභාත් ජයසූරිය සහ මූවර්ස් කණ්ඩායමේ සඳකැන් පතිරණ කඩුලු 11 බැගින් දවාගනිමින් තරගයක හොඳම පන්දු යැවීම් අතර දෙවැනි සහ තෙවැනි ස්ථානයේ පසුවන්නේය.\r\nමේ වනවිට තරගාවලියේදී වැඩිම ශතක ලබාගත් පිතිකරුවන් අතර සචිත්‍ර සේරසිංහ සහ ඕෂධ ප්‍රනාන්දු (හලාවත මේරියන්ස්), මනෝජ් සරත්චන්ද්‍ර (ද්‍රවිඩ සංගමය), දිමුත් කරුණාරත්න සහ කෞෂාල් සිල්වා (එස්.එස්.සී) ශතක තුන බැගින් ලබාගනිමින් තරගාවලිය පුරා පිත්තෙන් දස්කම් දක්වති.\r\nනිමාවු සති අන්තයේ පැවැති තරග වලදී ශශින් දිල්රංග (බී.ආර්.සී), සචිත්‍ර සේරසිංහ (හලාවත මේරියන්ස්), කෞශාල් සිල්වා සහ චාමර කපුගෙදර (එස්.එස්.සී.), රොන් චන්ද්‍රගුප්ත, මාධව වර්ණපුර සහ ලසිත් අබේරත්න (සී.සී.සී), සළිඳු උශාන් සහ සුබ්‍රමනියම් ආනන්ද් (බදුරලිය) සහ ඉරෝෂ් සමරසූරිය (මූවර්ස්) ශතක රැස්කළ පිතිකරුවෝ වූහ.\r\nඑන්.සී.සී. පිලේ චතුරංග ද සිල්වා (90), බ්ලූම්ෆීල්ඞ් පිලේ නිපුන් කරුණානායක (91) අවසන්වූ සති අන්තයේදී ශතකය පෙනි පෙනී දැවී ගිය අවාසනාවන්ත පිතිකරුවෝ වූහ.\r\nනිසල තාරක (කෝල්ට්ස්), සුරාජ් රංදීව් (බී.ආර්.සී), නිශාන් පිරීස් (රාගම), සාලිය සමන් (සැරසන්ස්), අසිත ප්‍රනාන්දු සහ මාලින්ද පුෂ්පකුමාර (හලාවත මේරියන්ස්), මලිත් ද සිල්වා (බ්ලූම්ෆීල්ඞ්), අෂාන් ප්‍රියංජන් (සී.සී.සී) සහ තරිඳු රත්නායක (මූවර්ස්) මෙම සති අන්තයේ පැවැති තරග වලදී කඩුලු 5 බැගින් දවාගත් පන්දු යවන්නෝ වෙති.",
        "date": "2018-01-30 17:20:52",
        "sid": "190",
        "title": "මේරියන්ස් ක්‍රීඩකයෝ පිත්තෙන් - පන්දුවෙන් පෙරමුණ ගනිති",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ ‘බී’ ශ්‍රේණිය යටතේ පැවැත්වෙන තරගාවලියේ හත්වැනි සතිය අවසාන වන විට ප්‍රසාද ලකුණු සටහනේ පෙරමුණ තවදුරටත් රැකගැනීමට ප්‍රසාද ලකුණු 67.44 ක් ලබාගත් ගුවන් හමුදා ක්‍රීඩා සමාජය සමත්විය.\r\nතරග හතකට සහභාගිවී ඇති ගුවන් හමුදා ක්‍රීඩා සමාජය තරග දෙකක් ජයගෙන තරග දෙකක් පරාජයට පත්වී ඇති අතර තරග තුනක් ජය පරාජයෙන් තොරව අවසන් කරගෙන ඇත.\r\nප්‍රසාද ලකුණු 61.98 ක් ලබාගත් මිගමුව ක්‍රීඩා සමාජයට ප්‍රසාද ලකුණු සටහනේ දෙවැනි ස්ථානය හිමිවී ඇති අතර ප්‍රසාද ලකුණු 59.67 ක් ලබාගත් පානදුර ක්‍රීඩා සමාජය ප්‍රසාද ලකුණු සටහනේ තෙවැනි ස්ථානය හිමිකර ගෙන ඇත.",
        "date": "2018-01-30 17:29:16 ",
        "sid": "191",
        "title": "ගුවන් හමුදාව තවදුරටත් ‘බී’ ශ්‍රේණියේ පෙරමුණ ගනී",
        "wid": "1"
    },
    {
        "category": "ක්‍රිකට්",
        "content": "වසර හතරකට පසුව කණ්ඩායමට කැඳවූ අබ්දුර් රසාක් සමගින් දඟ පන්දු යවන්නන්ගෙන් සංචිතය පුරවා දැමූ බංග්ලාදේශය ශ්‍රී ලංකාවට එරෙහිව පැවැත්වෙන පළමු ටෙස්ට් තරගයේදී අමුතුම ආරක ආක්‍රමණයකට සූදානම් වෙයි. එහෙත් බංග්ලාදේශයේ උපායයන් කල්තබාම ඉවවැටී තිබූ ශ්‍රී ලංකා කණ්ඩායම දඟ පන්දු යවන්නන් හය දෙනකුගෙන් සංචිතය පුරවා දැමීය.\r\nශ්‍රී ලංකාව සහ බංග්ලාදේශය අතර පළමු ටෙස්ට් තරගය හෙට (31 වැනිදා) චිතගොන්හි සහූර් අහමඞ් චෞද්රි ක්‍රීඩාංගණයේදී ආරම්භ වේ.\r\nපසුගිය සෙනසුරාදා පැවැති තුන්කොන් තරගාවලියේ අවසන් මහ තරගය ජයගත් ශ්‍රී ලංකා කණ්ඩායමේ හැඟීම වන්නේ තමන්ගේ දස්කම් ටෙස්ට් තරගාවලියටත් ගෙන යා හැකිය යන්නයි. වඩාත් විශ්වාසය තැබිය හැකි ටෙස්ට් ක්‍රීඩකයන් වන රංගන හේරත්, දිමුත් කරුණාරත්න සහ ඩිල්රුවන් පෙරේරා නැවතත් කණ්ඩායමට එක්වීම හේතුවෙන් ශ්‍රී ලංකා කණ්ඩායමේ විශ්වාසනීයත්වය තහවුරු වී තිබේ.\r\nමේ වන විට 35 වැනි වියේ සිටින අබ්දුර් රසාක් කණ්ඩායමට කැඳවන ලද්දේ නායක සකිබ් අල් හසන් තුවාල ලැබීමෙන් පසුවය. තවමත් ටෙස්ට් වරම් ලබා නැති වමත් දඟ පන්දු යවන්නකු වන සුන්සමුල් ඉස්ලාම් සහ දකුණතින් පා දඟ පන්දු යවන තන්බිර් හයිදර්ද සමගින් අබ්දුර් රසාක් සහ මෙහෙදි හසන් එක්වූ පසුව බංග්ලාදේශ කණ්ඩායමේ දඟ පන්දු යවන්නෝ සිවු දෙනෙකි. කණ්ඩායම මෙහෙයවීමේ වගකීම මහමදුල්ලා රියාද්ට පැවරී තිබේ.\r\nඇන්ජලෝ මැතිව්ස් සහ සකිබ් අල් හසන් තුවාල ලබා සිටින බැවින් දුර්වල වීම අනුව දෙපිලම එක සමානය. එහෙත් වඩා පරිණත ක්‍රීඩකයන් දෙස බලන්නේ නම් ශ්‍රී ලංකා කණ්ඩායම ඉදිරියෙන් සිටී. පසුගිය වසරේ සැප්තැම්බර් මාසයේදී ඕස්ටේ්‍රලියානු පිලට එරෙහිව පැවැති තරගය සඳහා සූදානම් කළ චිතගොන් තණතීරුව දඟ පන්දු යවන්නන්ටම හදාපු එකකි. නේතන් ලයන් කඩුලු 13 ක් ලබා ගත් එම තණතීරුවේදී ශ්‍රී ලංකාව හමුවන බංග්ලාදේශ කණ්ඩායම සිය පිට දඟ පන්දු යවන්නා වන මෙහෙදි හසන් ඇතුළු සෙසු දඟ පන්දු යවන්නන් කෙරේ වැඩි විශ්වාසය තබා තිබේ.\r\nඑහෙත් ශ්‍රී ලංකා කණ්ඩායමද කරට කර සිටී. ප්‍රවීන දඟ පන්දු යවන්නන් දෙදෙනා වන රංගන හේරත් සහ ඩිල්රුවන් පෙරේරාට අමතරව විශේෂඥ දඟ පන්දු යවන්නන් වන අකිල ධනංජය සහ ලක්ෂාන් සඳකැන් දෙදෙනාට අමතරව අවස්ථාවෝචිත පිට දඟ පන්දු යවන්නන් වන ධනංජය ද සිල්වා මෙන්ම ධනුෂ්ක ගුණතිලකද කණ්ඩායමේ සිටිති. අරාබියේදී පාකිස්තානු පිල පරාජය කළ අවස්ථාවේදී රංගන හේරත් තරග දෙකකදී තනිවම කඩුලු 16 ක් දවාගත් අතර ඩිල්රුවන් පෙරේරා කඩුලු 12 ක් දවාගත්තේය.\r\nතමන්ට සෑමදා තර්ජනයක් වන මුෂ්ෆිකුර් රහීම් සහ ටමීම් ඉක්බාල් දෙදෙනා මෙල්ල කරගැනීම ශ්‍රී ලංකාව හමුවේ ඇති අභියෝගයයි.\r\nටෙස්ට් තරග 12 කට ක්‍රීඩා කර ඇති අබ්දුර් රසාක් ඔහුගේ අවසන් ටෙස්ට් තරගයට ක්‍රීඩා කළේ 2014 දී කොදෙව් පිලට එරෙහිවය. නැවතත් කණ්ඩායමට කැඳවීම සම්බන්ධයෙන් සිය විමතිය ප්‍රකාශ කළ වමත් දඟ පන්දු යවන්නා තේරීම් කමිටු නිලධාරීන්ගේ තීරණය නිවැරදි බව පෙන්වීමට ඉටාගෙන තිබේ.\r\n“සකිබ් අපේ විතරක් නෙමේ ලෝකයේම සිටින දක්‍ෂතම තුන් ඉරියව් ක්‍රීඩකයායි”\r\n“ඔහු වගේ කෙනෙක්ට ආදේශක හොයන එක පහසු දෙයක් නෙමේ. මොකද එයාගේ ස්ථාන දෙකටම හරියන පිතිකරුවෙක් වගේම පන්දු යවන්නකුත් හොයාගත යුතුවන නිසා....ඒ තැනට එන අය මොන විදිහට ඒ හිදැස පුරවාවිද කියා දැන්ම කියන්න බෑ” යයි කී රසාක්...\r\n“මම වැඩිදේවල් කරන්න යන්නේ නෑ. මට හුරු පුරුදු ක්‍රීඩාව කරගෙන යනවා” යයි වැඩිදුරටත් පැවසීය.\r\nපසුගිය වසර එක හමාරක කාලයේ සිය මව්බිමේදී ඉතාමත් ප්‍රබල කණ්ඩායමක් වූ බංග්ලාදේශය එංගලන්තයට සහ ඕස්ටේ්‍රලියාවට එරෙහිව ටෙස්ට් ජයග්‍රහණ ලබාගත්තේය. ඒ වන විට බංග්ලාදේශ පිලේ පුහුණුකරුවා වූ චන්දික හතරුසිංහ මහතා මේ වන විට ශ්‍රී ලංකා පිලේ පුහුණුකරුවා වී සිටී.\r\nශ්‍රී ලංකාව සහ බංග්ලාදේශය අතර මේ දක්වා පැවැති ටෙස්ට් තරග 18 න් තරග 15 කදී ශ්‍රී ලංකාව ජයගෙන තිබේ. තරගයක් පමණක් බංග්ලාදේශය ජයගෙන ඇති අතර තරග දෙකක් ජය පරාජයෙන් තොරව නිමාවී ඇත.\r\nඑක්දින සහ විස්සයි-20 කණ්ඩායම් ශ්‍රේණිගත කිරීම අනුව 8 වැනි ස්ථානය දක්වා පල්ලම් බැස සිටින නමුත් ටෙස්ට් තරග වලදී ශ්‍රී ලංකා කණ්ඩායම තවමත් 6 වැනි ස්ථානය රැකගෙන සිටින්නේ ප්‍රසාද ලකුණු මට්ටම 90 න් ඉහළ රඳවාගනිමිනි. ඉන්දියාවේදී පැවැති තරගාවලිය 1-0 කින් පරාජය වූ නමුත් පාකිස්තානයට එරෙහිව එක්සත් අරාබි එමීර් රාජ්‍යයේදී පැවැති තරගාවලිය 2-0 කින් ජයගත් ශ්‍රී ලංකා කණ්ඩායම අවසන් වරට සහභාගි වූ ටෙස්ට් තරග 5 න් පරාජය වී ඇත්තේ එකක් පමණි.\r\nශ්‍රී ලංකා සංචිතය\r\nදිනේෂ් චන්දිමාල් (නායක), දිමුත් කරුණාරත්න, ධනුෂ්ක ගුණතිලක, කුෂල් මෙන්ඩිස්, ධනංජය ද සිල්වා, නිරෝෂන් දික්වැල්ල, රොෂේන් සිල්වා, රංගන හේරත්, සුරංග ලක්මාල්, ඩිල්රුවන් පෙරේරා, දුෂ්මන්ත චමීර, ලක්‍ෂාන් සඳකැන්, අකිල ධනංජය, ළහිරු ගමගේ සහ ළහිරු කුමාර\r\nබංග්ලාදේශ සංචිතය\r\nමහමදුල්ලා රියාද් (නායක), ටමීම් ඉක්බාල්, ලිටන් දාස්, මුෂ්ෆිකුර් රහීම්, ඉම්රුල් කේයිස්, මොමිනුල් හක්, මොසඩක් හොසේන්, තයිජුල් ඉස්ලාම්, මුස්ටෆිසුර් රහමාන්, කම්රුල් ඉස්ලාම්, මෙහෙදි හසන්, රුබෙල් හොසේන්, නයීම් හසන්, සුන්සමුල් ඉස්ලාම්, තන්බාර් හයිදර් සහ අබ්දුර් රසාක්",
        "date": "2018-01-30 19:37:36",
        "sid": "192",
        "title": "දඟ පන්දු යවන්නන්ගේ සටනක්",
        "wid": "1"
    },
    {
        "category": "ක්‍රිකට්",
        "content": "මොමිනුල් හක් (නොදැවී 175) සහ මුෂ්ෆිකුර් රහීම් (92) එක්ව තෙවැනි කඩුල්ල සදහා ගොඩනැගූ ලකුණු 236 ක සම්බන්ධතාවය හේතුවෙන් චිතගොන්හි සහූර් අහමඞ් චෞද්රි ක්‍රීඩාංගණයේදී අද (31 වැනිදා) ආරම්භවූ පළමු ටෙස්ට් තරගයේ පළමු දිනය නිමාවනවිට කඩුලු 4 ක් දැවී ලකුණු 374 ක් රැස්කිරීමට බංග්ලාදේශ පිතිකරුවෝ සමත්වූහ. දිනයේ යැවුණු ඕවර 90 පුරාම ඕවරයකදී ලකුණු 4.00 කට වැඩි වේගයක් පවත්වාගෙන ගිය බංග්ලාදේශ කණ්ඩායම ශ්‍රී ලංකා පන්දු යවන්නන්ට රිදෙන්නටම පහර දුන්හ.\r\nශ්‍රී ලංකා පිලේ ජ්‍යෙෂ්ඨතම පන්දු යවන්නා වන රංගන හේරත්ගේ ඕවර 20 න් ලකුණු 100 ක් උදුරාගත් බංග්ලාදේශීහු ඩිල්රුවන්ගේ ඕවර 24 න් ලකුණු 98 ක් උදුරා ගත්හ. වේග පන්දු යවන ළහිරු කුමාරට පහර දුන්නේ ඕවරයකදී ලකුණු 5 කට වැඩි වේගයක් රඳවා ගනිමිනි.\r\nසිය පස්වැනි ටෙස්ට් ශතකය පන්දු 96 කදී ලබාගත් මොමිනුල් හක් බංග්ලාදේශය වෙනුවෙන් දෙවැනි වේගවත්ම ටෙස්ට් ශතකය ලබාගත් පිතිකරුවා බවට පත්වූ අතර දිනය නිමාවනවිට ලකුණු 175 ක් රැස්කරමින් නොදැවී කඩුල්ලේ රැඳී සිටී. පන්දු 203 කට මුහුණදුන් මොමිනුල් හක්ගේ ඉනිමට හයේ පහරක් සහ හතරේ පහර 16 ක් ඇතුළත් විය.\r\nලකුණු 2000 සිමාව පසුකළ මොමිනුල් හක් බංග්ලාදේශය වෙනුවෙන් එම දස්කම කළ වේගවත්ම පිතිකරුවා බවට පත්වූ අතර ඒ සදහා ඔහුට අවශ්‍ය වූයේ ඉනිම 47 ක් පමණි. මීට පෙර එම වාර්තාවට හිමිකම්කී ටමීම් ඉක්බාල්ට ලකුණු 2000 සිමාව පසුකිරීමට ඉනිම 53 ක් අවශ්‍ය විය.\r\nදිවා ආහාරයට පෙර කඩුලු 2 ක් දැවී ලකුණු 120 ක් රැස්කළ බංග්ලාදේශ පිතිකරුවෝ දිවා ආහාරය සහ තේ පානය අතර කාළය තුළ කඩුල්ලක් ලබානොදෙමින් ලකුණු 130 ක් රැස්කළ අතර තේ පානයෙන් පසුව දිනය නිමාවනතෙක් කාළය තුළ කඩුලු දෙකක් අහිමිකර ගනිමින් ලකුණු 124 ක් රැස්කිරීමට සමත්වූහ.\r\nවේගවත් ආරම්භයක් ලබාගත් ටමීම් ඉක්බාල්ගේ 25 වන ටෙස්ට් අර්ධ ශතකය පන්දු 46 කදි වාර්තාවූ අතර ඩිල්රුවන් පෙරේරාගේ පන්දුවක් කඩුල්ලේ වැදීමෙන් ලකුණු 52 කට දැවී ගියේය. හයේ පහරකින් සහ හතරේ පහර හයකින් සිය ඉනිම අලංකාර කළ ටමීම් ඉක්බාල් පළමු කඩුල්ල සදහා ඉම්රුල් කේයිස් සමගින් එක්ව ලකුණු 72 ක සම්බන්ධතාවයක් ගොඩනැගීය.\r\nදිවා ආහාරයට පෙර ලක්ෂාන් සඳකැන් යවන ලද අවසන් ඕවරයේ සිවුවැනි පන්දුවේදී කඩුල්ල මුවා කිරීමේ වරදට හසුවු ඉම්රුල් කේයිස් ලකුණු 40 කට දැවීයන විට දෙවැනි කඩුල්ල සදහා මොමිනුල් හක් සමගින් එක්ව ලකුණු 48 ක සම්බන්දතාවයක්ද ගොඩනගා තිබුණි.\r\nමොමිනුල් හක් සමගින් එක්ව තෙවැනි කඩුල්ල සදහා ලකුණු 236 ක සම්බන්ධතාවයක් ගොඩනැගූ මුෂ්ෆිකුර් රහීම් ශතකයට ලකුණු 8 ක් මෙපිටින් දැවී ගියේය. සුරංග ලක්මාල්ගේ පන්දුවක් හමුවේ නිරෝෂන් දික්වැල්ලට උඩපන්දුවක් දෙමින් දැවීයනවිට පන්දු 192 කට මුහුණදුන් මුෂ්ෆිකුර් රහීම්ගේ ඉනිමට හතරේ පහර 10 ක් ඇතුළත් විය. මුෂ්ෆිකුර් රහීම් දැවීයාමෙන් පසුව පන්දුවට පහරදීම සදහා පිටියට පිවිසි ලිටන් දාස්ට පන්දුවට පහරදීමට ලැබුණේ එක් පන්දුවක් පමණි. සුරංග ලක්මාල් එවූ පන්දුවක් පිට ඉන්නෙන් ඉවතට ඇදී යනු ඇතැයි සිතු ලිටන් දාස් පන්දුව නිදැල්ලේ යෑමට සැලැස්වූවද නොසිතූ ආකාරයෙන් පන්දුව කඩුල්ල සොයා පැමිණිම නිසා ඔහුට ක්‍රීඩා පිටියෙන් ඉවත්වීමට සිදුවිය.\r\nවේගපන්දු යවන ක්‍රීඩක ළහිරු කුමාර බංග්ලාදේශ පිතිකරුවන්ගේ දැඩි ප්‍රහාරයට ලක්වීම හේතුවෙන් 8 වැනි ඕවරයේදීම දඟපන්දු යවන ක්‍රීඩක ඩිල්රුවන් පෙරේරා පන්දු යැවීම සදහා කැඳවීට නායක චන්දිමාල්ට සිදුවිය. වේගපන්දු යවන්නන් දෙදෙනෙකු සහ දඟපන්දු යවන්නන් සිවුදෙනෙකු යොදාගත්තද තණතීරුවෙන් වැඩි ප්‍රයෝජනයක් ලබාගැනීමට පන්දු යවන්නෝ අපොහොසත් වූහ.\r\nපළමුව පන්දුවට පහරදීමට තීරණය කළ බවත් තණතීරුව දඟපන්දු යවන්නන්ට වැඩි සහයෝගයක්  ලබාදෙනු ඇති බවත් කාසියේ වාසිය දිනාගැනීමෙන් අනතුරුව බංග්ලාදේශ නායකයා පැවසීය. සකීබ් අල් හසන් අපිට වඩාත්ම අවශ්‍ය ක්‍රීඩකයකු බවත් ඔහු නොමැතිවීම බලවත් පාඩුවක් යැයි බංග්ලාදේශ නායකයා වැඩිදුරටත් පැවසීය. සුන්සමුල් ඉස්ලාම් ටෙස්ට් වරම් හිමිකර ගැනීමට අද සමත්විය.\r\nතුන්කොන් තරගාවලිය දිනාගැනීමෙන් පසුව ඉහළ මානසික මට්ටමක පසුවන නමුත් එක්දින තරග වලට වඩා ටෙස්ට් තරග හාත්පසින්ම වෙනස් බව කාසියේ වාසිය පරාජය විමෙන් පසුව ශ්‍රී ලංකා නායක දිනේෂ් චන්දිමාල් පැවසීය. තරුණ ක්‍රීඩකයින් කිහිපදෙනෙක් කණ්ඩායම තුල සිටින අතර ඔවුන් සමගින් තරගය හොදින් අවසන් කිරීමට බලාපොරොත්තු වන බවද චන්දිමාල් කීවේය.\r\nකාසියේ වාසිය දිනාගත් බංග්ලාදේශ නායක මහමදුල්ලා රියාද් පළමුව පන්දුවට පහරදිමට තීරණය කළේය.",
        "date": "2018-01-31 09:35:44",
        "sid": "193",
        "title": "ශ්‍රී ලංකා පන්දු යවන්නන්ට රිදෙන්නම වදී",
        "wid": "1"
    },
    {
        "category": "ක්‍රිකට්",
        "content": "",
        "date": "2018-01-31 10:56:33",
        "sid": "194",
        "title": "ශ්‍රී ලංකාව සහ බංග්ලාදේශය අතර පළමු ටෙස්ට් තරගය",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී හලාවත ශාන්ත මේරී විද්‍යාලයට එරෙහිව ඉනිමක සහ ලකුණු 75 ක ජයක් හිමිකර ගැනීමට රත්ගම දේවපතිරාජ විද්‍යාලය සමත්විය. මෙම තරගය රත්ගම මහජන ක්‍රීඩාංගණයේදී පැවැත්විණි.\r\nපැතුම් මෙන්ඩිස් කඩුලු 9 ක් සහ ජීවක ශශින් කඩුලු 8 ක් දවාගනිමින් රත්ගම දේවපතිරාජ විද්‍යාලය වෙනුවෙන් පන්දුවෙන් දස්කම් දැක්වීය.",
        "date": "2018-01-31 15:28:20",
        "sid": "195",
        "title": "දේවපතිරාජයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී අම්බලන්ගොඩ ධර්මාශෝක විද්‍යාලයට එරෙහිව පළමු ඉනිමේ ජයක් හිමිකර ගැනීමට ගම්පහ බණ්ඩාරනායක විද්‍යාලය සමත්විය.\r\nමෙම තරගය කරන්දෙණිය මධ්‍ය මහා විද්‍යාලීය ක්‍රීඩාංගණයේදී පැවැත්විණි.\r\nගම්පහ බණ්ඩාරනායක විද්‍යාලයේ සසිත මදනායක (102) ශතකයක් ලබාගනිමින් පිත්තෙන් දස්කම් දැක්වීය.",
        "date": "2018-01-31 15:31:22",
        "sid": "196",
        "title": "ගම්පහ බණ්ඩාරනායකයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "එක්දින අන්තර්ජාතික ක්‍රිකට් ශ්‍රේණිගත ලයිස්තුවේ අංක 1 ස්ථානය තීරණය කෙරෙන ඉන්දිය - දකුණු අප්‍රිකා එක්දින තරගාවලිය හෙට ආරම්භ වේ. තරගාවලියේ පළමු තරගය හෙට (1 වැනිදා) ඩර්බන්හිදී පැවැත්වෙන අතර මෙම තරගය දිවා/රාත්‍රී තරගයකි.\r\nමේ වන විට එක්දින අන්තර්ජාතික ක්‍රිකට් ශ්‍රේණිගත කිරීම් අනුව අංක 1 ස්ථානයේ සිටින දකුණු අප්‍රිකාව සතුව ප්‍රසාද ලකුණු 120 ක් තිබේ. ඉන්දියාවේ ප්‍රසාද ලකුණු සංඛ්‍යාව 119 කි.\r\nඑබැවින් තරග 6 කින් සමන්විත මෙම තරගාවලියේ ප්‍රතිඵලය අනුව අංක එකේ කණ්ඩායම කවුරුන්ද යන්න තීරණය කෙරෙනු ඇත. කෙසේ වෙතත් එක්දින අන්තර්ජාතික තරග වල ප්‍රසාද ලකුණු සංඛ්‍යාව තරගයෙන් තරගයට වෙනස් වන බැවින් තරගාවලිය පැවැත්වෙන සමයේදී අංක 1 ස්ථානය දෙපිලටම දෝලනය විය හැකි නමුත් තරගවලියේ අවසන් එක්දින තරගය 16 වැනිදා සෙන්චූරියන්හිදී පැවැත්වීමෙන් පසුව ඒ සම්බන්ධයෙන් නිශ්චිත අදහසක් ගතහැකිවනු ඇත.\r\nකෙසේ වෙතත් දකුණු අප්‍රිකානු පුහුණුකරු ඔටිස් ගිබ්සන් මහතා මෙම ශේණිගත ස්ථානය සම්බන්ධයෙන් එතරම් උනන්දුවක් නොදක්වයි. ඔහුගේ ඉලක්කය 2019 දී එංගලන්තයේදී පැවැත්වෙන ලෝක කුසලාන තරගාවලිය ජයගැනීමයි. තරගාවලියේ පළමු තරග තුන සඳහා දකුණු අප්‍රිකානු ක්‍රීඩකයන් 15 දෙනකු තෝරා ගෙන ඇති අතර ඉතිරි තරග තුන සඳහා සෙසු ක්‍රීඩකයන්ට අවස්ථාවක් ලැබිය හැකි බවද ඔටිස් ගිබ්සන් මහතා කියයි.\r\n“අපි ලෝකයේ අංක 1 කණ්ඩායම. ඒත් ලෝක කුසලාන තරගාවලියට තිබිය යුතු සූදානම් වීම සම්බන්ධයෙන් එයින් වැඩිපුර යමක් කියැවෙන්නේ නෑ”\r\n“අනෙක දිනනවා කියන්නේ සියල්ල සම්පූර්ණයි කියන එකත් නෙමේ. මේ තරගාවලිය ජයගන්න අපි උත්සාහ කරනවා වගේම ලෝක කුසලාන තරගාවලිය සම්බන්ධයෙනුත් අපට කිසියම් දැක්මක් තියෙනවා. අපි ඒ කරා යන්න උත්සාහ කරනවා” යයිද දකුණු අප්‍රිකානු පුහුණුකරුවා කීවේය.\r\nඑක්දින ශ්‍රේණිගත කිරීම් අනුව ලෝකයේ සිටින හොඳම පිතිකරුවන් 10 දෙනකුගෙන් 6 දෙනකුම මෙම තරගාවලියේදී ක්‍රීඩා කරනු ඇත. ඉන්දීය නායක විරාට් කෝලි එක්දින පිතිකරුවන් ශ්‍රේණිගත කිරීමේ පෙරමුණේ සිටින අතර ඔහු ආසන්නයේම ඒ.බී. ඩිවිලියර්ස් සිටී. එහෙත් ඇඟිල්ලක් තුවාල කරගැනීම නිසා ඩිවිලියර්ස් පළමු තරග තුන වෙනුවෙන් ක්‍රීඩා නොකරයි.\r\nදකුණු අප්‍රිකානුවන් වන ක්වින්ටින් ඩි’කොක්, ෆෆ් ඩුප්ලෙසි සහ හසිම් අම්ලාද ඉන්දියානුවන් වන රෝහිත් ෂර්මාද පළමු 10 දෙනා අතර සිටිති. ෂිකාර් ධවාන් සහ මහේන්ද්‍ර සිං දෝනි 13 වැනි සහ 14 වැනි ස්ථාන වල සිටිති.\r\nදකුණු අප්‍රිකානු සංචිතය\r\nෆෆ් ඩු ප්ලෙසි (නායක), හසිම් අම්ලා, ක්වින්ටින් ඩි කොක්, ජේ.පී. ඩුමිනි, ඉම්රාන් තහීර්, ඒඞ්න් මාක්රාම්, ඬේවිඞ් මිලර්, මෝර්නි මෝකල්, ක්‍රිස් මොරිස්, ලුංගි නිදි, ඇන්ඩිල් පෙලුක්වායෝ, කගීසෝ රබාඩා, තබ්රායිස් ශම්සි සහ කායා සොන්ඩෝ\r\nඉන්දීය සංචිතය\r\nවිරාට් කෝලි (නායක), රෝහිත් ෂර්මා, ජස්ප්‍රීට් බුම්රා, යුෂ්වේන්ද්‍ර චාහල්, ෂිකාර් ධවාන්, මහේන්ද්‍ර සිං දෝනි, ශ්‍රියාස් අයියර්, කේදර් ජාදව්, දිනේෂ් කාර්තික්, කුල්දිප් යාදව්, බුවනේෂ්වර් කුමාර්, මොහොමඞ් සාමි, මනීෂ් පාණ්ඬේ, හර්දික් පාණ්ඩ්‍යා, අක්ෂර් පතෙල්, අජින්ක්‍යා රහනේ සහ ශාර්දුල් ඨාකූර්",
        "date": "2018-01-31 20:44:27",
        "sid": "197",
        "title": "අංක එකට පොරය ඇරඹෙයි",
        "wid": "1"
    },
    {
        "category": "ක්‍රිකට්",
        "content": "ධනංජය ද සිල්වා (නොදැවී 104) සහ කුසල් මෙන්ඩිස් (නොදැවී 83) එක්ව දෙවැනි කඩුල්ල සදහා පැවැත්වූ ලකුණු 187 ක නොබිඳුණු සම්බන්ධතාවය හේතුවෙන් චිතගොන්හි සහූර් අහමඞ් චෞද්රි ක්‍රීඩාංගණයේදී දැන් පැවැත්වෙන පළමු ටෙස්ට් තරගය දෙවැනි දිනය නිමාවන විට ශ්‍රී ලංකාව එක් කඩුල්ලක් දැවී ලකුණු 187 ක් රැස්කිරීමට සමත්විය.\r\nසිවුවැනි ටෙස්ට් ශතකය පන්දු 122 කදි ලබාගත් ධනංජය ද සිල්වා දිනය නිමාවන විට පන්දු 127 කට මුහුණ දෙමින් ලකුණු 104 ක් රැස්කර තිබුණි.\r\nඒ වන විට පස්වැනි ටෙස්ට් අර්ධ ශතකය පන්දු 91 කදි ලබාගත් කුසල් මෙන්ඩිස් පන්දු 152 කට මුහුණ දී  දිනය නිමා වන විට ලකුණු 83 ක් රැස්කර තිබුණි.\r\nතයිජුල් ඉස්ලාම් විසින් කුසල් මෙන්ඩිස් දවාගැනීම සදහා අවස්ථා දෙකකදි කළ ඉල්ලීම ප්‍රධාන විනිසුරු විසින් ප්‍රතික්‍ෂේප කිරීම නිසා විනිසුරු විමසීමේ ක්‍රමවේදය වෙත යෑමට නායක මහමදුල්ලා තීරණය කළේය.\r\nනමුත් එම අවස්ථා දෙකේදීම පුණරූපන නැරඹූ තෙවැනි විනිසුරු විසින්ද ප්‍රධාන විනිසුරුගේ තීරණය සමගින් එකඟවීම නිසා බංග්ලාදේශය සතුව තිබූ විනිසුරු තීරණය විමසීමේ ක්‍රමවේදය වෙත යෑමට තිබූ අවස්ථා දෙකම අපතේ ගියේය.\r\nබංග්ලාදේශ පන්දු යවන්නන් හමුවේ ආරම්භක පිතිකරුවන් දැඩි අසීරුවෙන් පන්දුවට පහරදුන් අතර ලකුණු ලබාගැනීමට ප්‍රථම දිමුත් කරුණාරත්න පිටියෙන් ඉවත් කිරීමට එහිදී හසන්ට හැකිවිය.\r\nඉනිම ආරම්භයේදී තරමක් පීඩනයකින් යුතුව පන්දුවට පහරදුන් ශ්‍රී ලංකා පිතිකරුවෝ සුපුරුදු රිද්මයට පැමිණෙමින් පන්දු යවන්නන්ට පහර පිට පහරදෙමින් ඕවරයකදි ලකුණු ලබාගැනීමේ සාමාන්‍යය ලකුණු හතරේ සිමාවේ රදවා ගැනීමට සමත්වූහ.\r\nබංග්ලාදේශය පළමු ඉනිම සදහා සියලුදෙනා දැවී ලකුණු 513 ක් රැස්කළ අතර ඔවුන් ටෙස්ට් තරගයකදී රැස්කළ පස්වැනි ඉහළම ලකුණු සංඛ්‍යාව වන්නේය.\r\nලකුණු 638 ක් ලබාගනිමින් බංග්ලාදේශ කණ්ඩායම රැස්කළ ඉහළම ලකුණු සංඛ්‍යාවේ වාර්තාව ද  ශ්‍රී ලංකාවට එරෙහිව ගාල්ලේදී පිහිට වූවකි.\r\nපළමු දින තරගය නිමාවන විට කඩුලු 4 ක් දැවී ලකුණු 374 ක් රැස්කරගෙන සිටි බංග්ලාදේශ කණ්ඩායමට අද පළමු භාගය තුළ කඩුලු 3 ක් දැවී  තවත් ලකුණු 93 ක් රැස්කිරීමට සමත්විය. ලකුණු 175 ක් රැස්කරමින් නොදැවී කඩුල්ලේ රැඳී සිටි මොමිනුල් හක්ට අද දිනයේදී රැස්කිරීමට හැකිවූයේ එක් ලකුණක් පමණි.\r\nරංගන හේරත්ගේ පන්දුවක් හමුවේ කුසල් මෙන්ඩිස් අතට උඩපන්දුවක් දෙමින් මොමිනුල් හක් දැවියන විට ඔහු පන්දු 214 කට මුහුණදී සිටි අතර හයේ පහරකින් සහ හතරේ පහර 16 කින් ඔහුගේ ඉනිම අලංකාරවී තිබුණි.\r\nබංග්ලාදේශ ඉනිමට තවත් ලකුණු 14 ක් එක්වන විටදි දිනයේ දෙවැනි කඩුල්ල සහ සිය දෙවැනි කඩුල්ල ලෙස මොසඩක් හොසේන් ලකුණු 8 කට පිටියෙන් ඉවත් කිරීමට රංගන හේරත් සමත්විය.\r\nඑක් හයේ පහරක් සහ හතරේ පහරක් එල්ල කරමින් වේගවත් පිතිහරඹයක නිරතවීමට මෙහෙදි හසන් උත්සහ ගත්තද දුවද්දි දැවී යාමකට හසුව පිටියෙන් ඉවත්වන විට ඔහු රැස්කර තිබුණේ ලකුණු 20 ක් පමණි.\r\nනායකත්වයේ වගකීම මනාව ඉටුකළ මහමදුල්ලා පසුපෙළ පිතිකරුවන් සමගින් එක්ව අවසන් කඩුලු තුන සදහා ලකුණු 96 ක් කණ්ඩායමට එක්කිරීමට සමත්විය. අවසන් මොහොතේ වේගවත් පිතිහරඹයක නිරතවූ මහමදුල්ලා බංග්ලාදේශ ඉනිම නිමාවන තෙක් කඩුල්ලේ රැඳී සිටිමින් ලකුණු 83 ක් රැස්කළේය. පන්දු 134 කට මුහුණදුන් මහමදුල්ලාගේ ඉනිමට හයේ පහර දෙකක් සහ හතරේ පහර 7 ක් ඇතුළත් විය.\r\nශ්‍රී ලංකා කණ්ඩායමේ ජේෂ්ඨ දඟපන්දු යවන්නා වන රංගන හේරත් කඩුලු තුනක් දවාගත්තද ඔහු යැවූ ඕවර 37 තුළඳී ලකුණු 150 ක් උදුරා ගැනීමට බංග්ලාදේශ පිතිකරුවෝ සමත්වූහ. ලක්ෂාන් සඳකැන් ලකුණු 92 කට කඩුලු 2 ක් දවාගත් අතර ඩිල්රුවන් පෙරේරා ලකුණු 112 ක් ලබාදුන්නද ඔහුට දවාගැනීමට හැකිවූයේ  එක් කඩුල්ලක් පමණි.\r\nබංග්ලාදේශ පිතිකරුවන් දඟපන්දු යවන්නන් හමුවේ ලකුණු ගැනීමේ සාමාන්‍යය ලකුණු හතරට ඉහළින් පවත්වාගෙන ගියද සුරංග ලක්මාල් හමුවේ ඔවුන්ගේ ලකුණු ලබාගැනීමේ සාමාන්‍යය ලකුණු තුනට අඩුවෙන් පැවතුණි. ",
        "date": "2018-02-01 11:32:32",
        "sid": "198",
        "title": "ධනංජය - කුසල් ශ්‍රී ලංකාව ඔසවා තබති",
        "wid": "1"
    },
    {
        "category": "ක්‍රිකට්",
        "content": "",
        "date": "2018-02-01 12:55:57",
        "sid": "199",
        "title": "ශ්‍රී ලංකාව සහ බංග්ලාදේශය අතර පළමු ටෙස්ට් තරගය - දෙවන දිනය",
        "wid": "1"
    },
    {
        "category": "ක්‍රිකට්",
        "content": "ද්විත්ව ශතකය අත පොවන මානයේ සිටි කුසල් මෙන්ඩිස්ට (196) අවශ්‍යම මොහොතේ ඉවසීම නොතිබීම නිසා පිට පිටම දෙවැනි වරටත් ද්විත්ව ශතකය අහිමිකර ගැනීමෙන් අනතුරුව ආපසු ක්‍රීඩාගාරය කරා ගියේ මහත් මනස්තාපයෙනි.\r\nඑසේ වුවත් කුසල් මෙන්ඩිස් සහ ධනංජය ද සිල්වා දෙදෙනාගේ විශිෂ්ට සම්බන්ධතාවත්, රොෂේන් සිල්වාගේ අලංකාර පිතිහරඹයත් නිසා චිතගොන්හි සහූර් අහමඞ් චෞද්රි ක්‍රීඩාංගණයේදී පැවැත්වෙන පළමු ටෙස්ට් තරගයේ තුන්වැනි දිනය වූ අද (02 වැනිදා) සවස ක්‍රීඩාව නතර කරනවිට ශ්‍රී ලංකා කණ්ඩායම කඩුලු 3 ක් දැවී ලකුණු 504 ක් රැස්කිරීමට සමත්ව සිටියේය.\r\nබංග්ලාදේශය පළමු ඉනිමේදී රැස්කළ ලකුණු 513 ට පිළිතුරු සොයා යද්දී ශ්‍රී ලංකාවේ පළමු කඩුල්ල ලකුණු ලබාගැනීමට පෙරම බිඳ වැටුණේය. එහෙත් ධනංජය ද සිල්වා (173) සහ මෙන්ඩිස් එක්ව දෙවැනි කඩුල්ල වෙනුවෙන් ගොඩනැංවූ ලකුණු 308 ක සම්බන්ධතාව නිසා තුන්වැනි දිනයේ ක්‍රීඩාව නතර කරන විට ශ්‍රී ලංකාව කඩුලු 7 ක් අතැතිව ලකුණු 9 ක් පමණක් පසුපසින් සිටියද තරගයේ වාසිය තමන් වෙත ඇදගැනීමට සමත්ව සිටියේය.\r\nරොෂේන් සිල්වා ලකුණු 87 ක් සහ දිනේෂ් චන්දිමාල් ලකුණු 37 ක් රැස්කරමින් දිනය නිමාවන විට නොදැවී කඩුල්ලේ රැඳී සිටි අතර සිවුවැනි කඩුල්ල සදහා ලකුණු 89 ක අඛණ්ඩ සම්බන්ධතාවයක් ගොඩනැගීමටද ඔවුන් දෙදෙනා සමත්වූහ.\r\nදෙවැනි ටෙස්ට් තරගයට ක්‍රීඩා කරන රොෂේන් සිල්වා ඉනිම තුනක් තුළ දෙවැනි ටෙස්ට් අර්ධ ශතකය ලබාගැනීමට සමත්වූයේය. පළමු පෙළ තරග 109 කට ක්‍රීඩාකර ඇති ඔහුගේ පළමු පෙළ ලකුණු 6817 ක් ලබාගැනීමේ සාමාන්‍යය 48.69 කි.\r\nපසුගිය වසරේ මාර්තු මාසයේදී බංග්ලාදේශ කණ්ඩායමට එරෙහිව ගාල්ලේදී ලබාගැනිමට තිබූ ද්විත්ව ශතකය අහිමිකර ගත් කුසල් මෙන්ඩිස් එහිදි ලකුණු 194 ක් රැස්කරමින් ටෙස්ට් දිවියේ රැස්කළ ඉහළම ලකුණු සංඛ්‍යාව ලෙසින් සටහන් කර තිබිණ. ඔහු විසින් අද එය පසුකර ගියද ඊට එක්වූයේ තවත් ලකුණු 2 ක් පමණි.\r\nටෙස්ට් ද්විත්ව ශතකයක් රැස්කරමින් සිය 23 වැනි උපන්දිනය ඉහළින් සැමරීමට තිබූ අවස්ථාව මඟහැරුණු මෙන්ඩිස්ට සිවුවැනි ටෙස්ට් ශතකයෙන් සෑහීමට පත්වීමට සිදුවිය. මේ අනුව වසරක් තුළ ටෙස්ට් ද්විත්ව ශතක දෙකක් ශ්‍රී ලංකා පිලෙන් අහිමිවී ගියේය. ශ්‍රී ලංකාව වෙනුවෙන් අවසන් වරට ටෙස්ට් ද්විත්ව ශතකයක් ලබාගත්තේ කුමාර් සංගක්කාර විසිනි. ඒ 2015 දි නවසීලන්තයට එරෙහිව වෙලින්ටන්හිදිය.\r\nතයිජුල් ඉස්ලාම්ගේ පන්දුවකට ගැසූ පහරකින් ඉහළ නැගි පන්දුව මුෂ්ෆිකුර් රහීම් විසින් පසුපසට දිවවිත් රැකගැනීම නිසා ලකුණු 196 කට කුසල් මෙන්ඩිස්ගේ ඉනිම අවසන්විය. පන්දු 327 කට මුහුණදුන් කුසල් මෙන්ඩිස්ගේ ඉනිමට හයේ පහර දෙකක් සහ හතරේ පහර 22 ක් ඇතුළත්වූ අතර රොෂේන් සිල්වා සමගින් තෙවැනි කඩුල්ල සදහා ලකුණු 107 ක සම්බන්ධතාවයක්ද ගොඩනැගීය.\r\nපන්දු 187 කදි ලකුණු 150 සීමාව පසුකළ ධනංජය ද සිල්වා පන්දු 229 කදී හයේ පහරක් සහ හතරේ පහර 21 ක් සමගින් ලකුණු 173 ක් රැස්කරමින් ශ්‍රී ලංකාව වෙනුවෙන් ලකුණු 1000 සම්පූර්ණ කළ වේගවත්ම පිතිකරුවන් අතර සමතැන ගැනීමටද සමත්විය. ඉනිම 23 කදී ලකුණු 1000 සම්පූර්ණ කිරීමට ධනංජය ද සිල්වා සමත්වූ අතර මින් පෙර රෝයි ඩයස් සහ මයිකල් වැන්ඩර්ට්ද ඉනිම 23 කදී ලකුණු 1000 සම්පූර්ණ කිරීමට සමත්වූහ.\r\nඕවර 80 න් පසු අලුත් පන්දුව ලබාගත් බංග්ලාදේශ නායකයා මුස්ටෆිසුර් රහමාන් කැඳවූ අතර ඔහු යැවූ දෙවැනි ඕවරයේ පස්වැනි පන්දුවේදී ගැසූ පහරකින් පන්දුව පිත්තේ පිටත දාරයේ වැදී ඉහළ නැගි අතර කඩුලු රකින ක්‍රීඩක ලිටන් දාස් එය රැකගැනීමත් සමගින් ධනංජය ද සිල්වාගේ ඉනිම අවසන්විය.\r\nදෙවැනි කඩුල්ල සදහා ධනංජය ද සිල්වා සහ කුසල් මෙන්ඩිස් පැවැත්වූ ලකුණු 308 ක සම්බන්ධතාවය ශ්‍රී ලංකා පිතිකරු යුගලයක් විසින් බංග්ලාදේශයට එරෙහිව ඕනෑම කඩුල්ලක් වෙනුවෙන් පවත්වා ඇති හොඳම සම්බන්ධතා අතර දෙවැන්නයි.  මින් පෙර කුමාර් සංගක්කාර සහ මහේල ජයවර්ධන තෙවැනි කඩුල්ල සදහා පැවැත්වූ ලකුණු 311 ක සම්බන්ධතාවය ශ්‍රී ලංකා පිතිකරු යුගලයක් විසින් බංග්ලාදේශවට එරෙහිව පැවැත්වූ ඉහළම ලකුණු සම්බන්ධතාවය ලෙස වාර්තා පොත් අතර සටහන් වේ.\r\nවේගපන්දු යවන්නෙක් සහ දඟපන්දු යවන්නන් හයදෙනෙකු උපයෝගි කරගනිමින් ශ්‍රී ලංකා පිතිකරුවන් මෙල්ල කිරීමට බංග්ලාදේශ නායකයා ගත් උත්සාහය නිශ්ඵල විය.",
        "date": "2018-02-02 12:14:30 ",
        "sid": "200",
        "title": "ශ්‍ර්‍රී ලංකාව තරගයේ වාසිය ඇදගනී",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී ගාල්ල රිච්මන්ඞ් විද්‍යාලයට එරෙහිව පළමු ඉනිමේ ජයක් හිමිකර ගැනීමට මහනුවර ධර්මරාජ විද්‍යාලය සමත්විය.\r\nමෙම තරගය මහනුවර ධර්මරාජ විද්‍යාලීය ක්‍රීඩාංගණයේදී පැවැත්විණි.\r\nගාල්ල රිච්මන්ඞ් විද්‍යාලයේ සඳුන් මෙන්ඩිස් අර්ධ ශතකයක් (නොදැවී 80) සහ ලකුණු 98 කට කඩුලු 11 ක් දවාගනිමින් තුන් ඉරියව් දස්කම් දැක්වීමට සමත්වූ අතර මහනුවර ධර්මරාජ විද්‍යාලයේ උපේන්ද්‍ර වර්ණකුළසූරිය කඩුලු 5 ක් දවාගැනීමට සමත්විය.",
        "date": "2018-02-02 13:44:18",
        "sid": "201",
        "title": "මහනුවර ධර්මරාජය පළමු ඉනිම ජයගනී",
        "wid": "1"
    },
    {
        "category": "ක්‍රිකට්",
        "content": "විරාට් කෝලි සහ අජින්ක්‍යා රහනේ එක්ව තුන්වනි කඩුල්ල වෙනුවෙන් ගොඩනැංවූ ලකුණු 189 ක සම්බන්ධතාව මත සිටගත් ඉන්දියානුවෝ ඩර්බන් නුවර කිංග්ස්මේඞ් ක්‍රීඩාංගණයේදී පැවැති පළමු වැනි එක්දින (දිවා/රාත්‍රී) තරගයේදී කඩුලු 6 ක පහසු ජයක් අත්කරගත්හ. මෙම ජයත් සමගින් තරග 6 කින් සමන්විත තරගාවලියේදී 1-0 ක් ලෙසින් ඉන්දිය පිල පෙරමුණ ගත්තේය.\r\nඉන්දීය ජයග්‍රහණයේ පදනම දැමූ කෝලි ලකුණු 112 ක් ලබාගත්තේ පන්දු 27 ක් ඉතිරිව තිබියදී ලකුණු 270 ජයග්‍රාහී ඉලක්කය පසුකර යාමට ඉන්දියානු පිලට පාර කපා දෙමිනි. පන්දු 119 කට මුහුණ දුන් කෝලි හතරේ පහර 10 ක් ඊට ඇතුළත් කළ අතර අජින්ක්‍යා රහනේගේ පන්දු 86 ඉනිමට හතරේ පහර 5 ක් සහ හයේ පහර 2 ක් ඇතුළත් වී තිබිණ.\r\n“ඒක අති විශේෂ ජයග්‍රහණයක්”\r\n“තරගාවලියක පළමු තරගය කොහොමටත් සුවිශේෂී තමා. ඒත් අන්තිම ටෙස්ට් තරගයේදී ලබාගත් ජයග්‍රහණයේ හයිය මේ තරගයටත් ගේන්න අපට උවමනා වුණා” යයි විරාට් කෝලි ජයග්‍රහණයෙන් පසුව පැවසීය.\r\nමේ වන විට එක්දින ශතක 33 ක හිමිකරුවා වී සිටින ඉන්දීය නායකයා ඒවායින් 20 ක් ලබාගෙන ඇත්තේ ඉලක්කයක් හඹා යන විටදී, හෙවත් දෙවැනි වර පන්දුවට පහරදෙමිනි.\r\n“ඒක පහසුයි”\r\n“ලකුණු පුවරුවේ ඉලක්කම් කීපයක් තියෙන කොට ඒක කොටස් වලට කඩාගන්න පහසුයි. එතකොට අපි හරියටම දන්නවා ඒ ඒ පන්දු යවන්නාගෙන් අප ලබාගත යුත්තේ මොනවාද කියන එක...මගේ තරග රටාවට ඒක හොඳයි” යයිද කෝලි පැවසීය.\r\nසිය මව්බිමේදී එක දිගට එක්දින තරග 17 ක් ජයගෙන සිටි දකුණු අප්‍රිකාවේ වාර්තාව ඉන්දීය ජයග්‍රහණය නිසා බිඳ වැටිණ. දකුණු අප්‍රිකානුවන් එක්දින තරගාවලියට පිවිසියේදී ලෝකයේ අංක 1 කණ්ඩායම වශයෙනි. දකුණු අප්‍රිකානු නායක ෆෆ් ඩුප්ලෙසි ශතකයක් ලබාගත් නමුත් ආරම්භයේ සිටම තරගයේ පාලනය ඉන්දියානුවන් අත රැඳිණ.\r\nවේග පන්දු යවන්නන්ට යෝග්‍ය තණතීරු ඇතැයි කියැවුණද දඟ පන්දු යවන්නන් වන යුෂ්වේන්ද්‍ර චාහල් සහ කුල්දීප් යාදව් කණ්ඩායමට තෝරා ගැනීම ඉන්දියාවට බෙහෙවින් වාසි සහගත විය. මෙම පන්දු යවන්නන් දෙදෙනා විසින් කඩුලු 5 ක් බිම දමන ලදහ. පන්දු 112 කදී ලකුණු 120 ක් ලබාගත් ෆෆ්ගේ ශතකය නිසා දකුණු අප්‍රිකානු ඉනිම තරමක් ස්ථාවර වූ නමුත් ඊට වේගය එක්වූයේ ඉනිමේ අවසන් කොටසේදීය.\r\nතරගයේ 28 වැනි ඕවරය වන විට දකුණු අප්‍රිකානු පිලේ කඩුලු 5 ක් ලකුණු 134 කට බිඳ වැටී තිබිණ. එහෙත් ක්‍රිස් මොරිස් සමග එක්ව ලකුණු 74 ක සම්බන්ධතාවක් ගොඩනැංවූ ෆෆ් ඩු’ප්ලෙසි ඇන්ඩිල් පෙලුක්වායෝ සමග එක්ව තවත් ලකණු 56 ක් එක්කරමින් දකුණු අප්‍රිකානු පිල ඉදිරියට ගෙන ගියේය. තරගයෙන් අනතුරුව දකුණු අප්‍රිකානු නායකයා කීවේ තමන්ට ලකුණු 50 ත් 70 ත් අතර ප්‍රමාණයක් මදිවූ බවයි.",
        "date": "2018-02-02 14:13:25",
        "sid": "202",
        "title": "ඉන්දියානුවෝ පළමු පහර ගහති",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී හොරණ තක්ෂිලා විද්‍යාලයට එරෙහිව කඩුලු 10 ක ජයක් හිමිකර ගැනීමට බලපිටිය රේවත විද්‍යාලය සමත්විය. මෙම තරගය බලපිටිය පුහුණු විද්‍යාලීය ක්‍රීඩාංගණයේදී පැවැත්විණි. \r\nඅවිශ්ක දිල්ශාන් සහ ගිම්හාන් ධනුෂ්ක අර්ධ ශතක රැස්කරමින් පිත්තෙන් දස්කම් දැක්වූහ.",
        "date": "2018-02-02 16:00:47",
        "sid": "203",
        "title": "බලපිටිය රේවතට කඩුලු 10 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී සඳලංකා මධ්‍ය මහා විද්‍යාලයට එරෙහිව කඩුලු 7 ක ජයක් ලබාගැනීමට යාපනය ශාන්ත පැට්‍රික් විද්‍යාලය සමත්විය.\r\nමෙම තරගය සඳලංකා මධ්‍ය මහා විද්‍යාලීය ක්‍රීඩාංගණයේදී පැවැත්විණි.\r\n යාපනය ශාන්ත පැටි්‍රක් විද්‍යාල ජේ.අනෝජන් නොදැවී ලකුණු 98 ක් රැස්කරමින් පිත්තෙන් දස්කම් දැක්වූ අතර සඳලංකා මධ්‍ය මහා විද්‍යාලයේ ඉඳුවර විජේතිලක කඩුලු 8 ක් දවාගනිමින් පන්දුවෙන් දස්කම් දැක්වීය.",
        "date": "2018-02-02 16:05:53",
        "sid": "204",
        "title": "ශා.පැට්‍රික් විදුහලට කඩුලු 7 ක ජයක්",
        "wid": "1"
    },
    {
        "category": "ක්‍රිකට්",
        "content": "",
        "date": "2018-02-02 16:36:05",
        "sid": "205",
        "title": "ශ්‍රී ලංකාව සහ බංග්ලාදේශය අතර පළමු ටෙස්ට් තරගය - තෙවන දිනය",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී පිළියන්දල මධ්‍ය මහා විද්‍යාලයට එරෙහිව ලකුණු 203 ක ජයක් හිමිකර ගැනීමට කොළඹ රාජකීය විද්‍යාලය සමත්විය. මෙම තරගය කොළඹ රාජකීය විද්‍යාලීය ක්‍රීඩාංගණයේදී පැවැත්විණි.\r\nකොළඹ රාජකීය විද්‍යාලයේ තෙමිඳු සේනාරත්න (නොදැවී 66) සහ භාග්‍ය දිසානායක (53) අර්ධ ශතක ලබාගැනීමට සමත්වූ අතර මනුල පෙරේරා ලකුණු 12 කට කඩුලු 5 ක් දවාගනිමින් පන්දුවෙන් දස්කම් දැක්වීය.\r\nපිළියන්දල මැදි විදුහලේ සඳුන් තත්සර ලකුණු 30 කට කඩුලු 6 ක් දවාගැනීමට සමත්විය.",
        "date": "2018-02-02 17:50:32",
        "sid": "206",
        "title": "කොළඹ රාජකීයයන්ට ලකුණු 203 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී පන්නිපිටිය ක්‍රිස්ට් කිංග් විද්‍යාලයට එරෙහිව ඉනිමක ජයක් හිමිකර ගැනීමට නුගේගොඩ ශාන්ත ජෝන් විද්‍යාලය සමත්විය. මෙම තරගය රත්මලාන ජල සම්පාදන ක්‍රීඩාංගණයේදී පැවැත්විණි.\r\nනුගේගොඩ ශාන්ත ජෝන් විද්‍යාලයේ සඳුශාන් චමෝද්‍ය (109) සහ මිතිල පූර්ණජිත් (100) ශතක රැස්කරමින් පිත්තෙන් දස්කම් දැක්වූ අතර නිකිල පූර්ණජිත් ලකුණු 61 කට කඩුලු 10 ක් දවාගනිමින් පන්දුවෙන් දස්කම් දැක්වීය.",
        "date": "2018-02-02 17:52:30",
        "sid": "207",
        "title": "නුගේගොඩ ශා.ජෝන්ට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කෝට්ටේ ආනන්ද ශාස්ත්‍රාලයට එරෙහිව ඉනිමක සහ ලකුණු 120 ක ජයක් හිමිකර ගැනීමට අම්බලන්ගොඩ ශ්‍රී දේවානන්ද විද්‍යාලය සමත්විය. මෙම තරගය දී කෝට්ටේ ආනන්ද ශාස්ත්‍රාලීය ක්‍රීඩාංගණයේදී පැවැත්විණි.\r\nනිමේෂ් ද සිල්වා අර්ධ ශතකයක් සහ කඩුලු 8 ක් දවාගනිමින් තුන් ඉරියව් දස්කම් දැක්වූ අතර දසුන් ද සිල්වා අර්ධ ශතකයක් සහ කවිඳු රාජපක්ෂ කඩුලු 6 ක් දවාගනිමින් අම්බලන්ගොඩ ශ්‍රී දේවානන්ද විද්‍යාලය වෙනුවෙන් දස්කම් දැක්වූහ.\r\nතිමර මල්ෂාන් කඩුලු 6 ක් දවාගනිමින් කෝට්ටේ ආනන්ද ශාස්ත්‍රාලය වෙනුවෙන් පන්දුවෙන් දස්කම් දැක්වීය.",
        "date": "2018-02-02 17:54:07",
        "sid": "208",
        "title": "අම්බලන්ගොඩ දේවානන්දයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මහනුවර ශාන්ත සිල්වෙස්ටර් විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ ආනන්ද විද්‍යාලය සමත්විය. මෙම තරගය කොළඹ ආනන්ද විද්‍යාලීය ක්‍රීඩාංගණයේදී පැවැත්විණි.\r\nකොළඹ ආනන්ද විද්‍යාලයේ දුශාන් හෙට්ටිගේ (102) ශතකයක්ද කමේෂ් නිර්මාල් (88) සහ අසෙල් සිගේරා (67) අර්ධ ශතක රැස්කරමින් පිත්තෙන් දස්කම් දැක්වූහ.",
        "date": "2018-02-03 10:37:01",
        "sid": "209",
        "title": "ආනන්ද විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී කුළීගොඩ මාදම්ප මධ්‍ය මහා විද්‍යාලයට එරෙහිව ලකුණු 165 ක ජයක් හිමිකර ගැනීමට කොළඹ වේළුවන විද්‍යාලය සමත්විය. මෙම තරගය ශ්‍රීමත් එදිරිවීර සරත්චන්ද්‍ර ක්‍රීඩාංගණයේදී පැවැත්විණි.\r\nකොළඹ වේළුවන විද්‍යාලයේ රිශික සංකල්ප සහ කුළීගොඩ මාදම්ප මධ්‍ය මහා විද්‍යාලයේ මල්ෂ තරුපති කඩුලු 12  බැගින් දවාගනිමින් පන්දුවෙන් දස්කම් දැක්වූහ.",
        "date": "2018-02-03 10:46:32 ",
        "sid": "210",
        "title": "වේළුවන විද්‍යාලයට ලකුණු 165 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී දෙහිවල මධ්‍ය මහා විද්‍යාලයට එරෙහිව ඉනිමක සහ ලකුණු 34 ක ජයක් හිමිකර ගැනීමට කළුතර සිරිකුරුස විද්‍යාලය සමත්විය. මෙම තරගය මග්ගොන සරේ විලේජ් ක්‍රීඩාංගණයේදී පැවැත්විණි.\r\nකළුතර සිරිකුරුස විද්‍යාලයේ මලින්ද ජයෝද් නොදැවී ලකුණු 151 ක් රැස්කරමින් පිත්තෙන් දස්කම් දැක්වීය.",
        "date": "2018-02-03 10:48:41",
        "sid": "211",
        "title": "මලින්ද සිරිකුරුසයට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ඩි.එස්.සේනානායක විද්‍යාලයට එරෙහිව පළමු ඉනිමේ ජයක් හිමිකර ගැනීමට මොරටුව ශාන්ත සෙබස්තියන් විද්‍යාලය සමත්විය. මෙම තරගය මත්තේගොඩ යුදහමුදා ක්‍රීඩාංගණයේදී පැවැත්විණි.\r\nජනිෂ්ක පෙරේරා, ශනල් ප්‍රනාන්දු සහ තරූෂ ප්‍රනාන්දු අර්ධ ශතක රැස්කරමින් පිත්තෙන් දස්කම් දැක්වූ අතර විනුජ රණසිංහ කඩුලු 4 ක් දවාගනින් පන්දුවෙන් දස්කම් දැක්වීය.",
        "date": "2018-02-03 10:58:01",
        "sid": "212",
        "title": "ශා.සෙබස්තියන් විදුහලට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පිලේ විස්සයි-20 තුන් ඉරියව් ක්‍රීඩකයා වන සීකුගේ ප්‍රසන්න මීළඟ ගිම්හානය සඳහාත් එංගලන්තයේ නොදම්ප්ටන්ෂයර් පිලට බඳවාගෙන තිබේ. එංගලන්තයේදී පැවැත්වෙන ‘නැට්වෙස්ට්’ කුසලාන විස්සයි-20 තරගාවලිය සඳහා සීකුගේ ක්‍රීඩා කරන දෙවැනි අවස්ථාව මෙයයි.\r\nවසර 2016 දී සීකුගේ ප්‍රසන්න නොදම්ප්ටන්ෂයර් පිල වෙනුවෙන් තරග 10 ක් ක්‍රීඩා කළ අතර එවර නොදම්ප්ටන්ෂයර් පිල විස්සයි-20 කුසලානය දිනාගත්තේය. නොදම්ප්ටන්ෂයර් පිලේ මෙවර තරගාවලිය ආරම්භ වන්නේ ජූලි මස 4 වැනිදා ලීස්ටර්ෂයර් පිලට එරෙහිව පැවැත්වෙන තරගයෙනි.\r\n“2018 තරගවාරය සඳහා සීකුගේ අපිත් එක්ක සිටින එක ගැන ඉතාමත් ෂතුටු වෙනවා. විස්සයි-20 තරග සඳහා හොඳ තත්ත්වයේ පා දඟ පන්දු යවන්නකු කණ්ඩායමේ සිටින එක ඉතාමත් වැදගත්” යයි නොදම්ප්ටන්ෂයර් පිලේ ප්‍රධාන පුහුණුකරු ඬේවිඞ් රිප්ලි මහතා පැවසීය.\r\nසියලුම ආකාරයේ විස්සයි-20 තරග වලදී ලකුණු 1114 ක් රැස්කරගෙන ඇති සීකුගේ ප්‍රසන්න කඩුලු 78 ක් දවාගෙන තිබේ.",
        "date": "2018-02-03 14:49:28",
        "sid": "213",
        "title": "සීකුගේ නොදම්ප්ටන්ෂයර් පිලට",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පන්දු යවන්නෝ සහ පන්දු රකින්නෝ තම තමන්ගේ රාජකාරිය නිසියාකාරව ඉටුකිරීම නිසා චිතගොන්හි සහූර් අහමඞ් චෞද්රි ක්‍රීඩාංගණයේදී අද (03 වැනිදා) පැවැත්වෙන පළමු ටෙස්ට් තරගය සිවුවැනි දිනට නතර කරනවිට දෙවැනි ඉනිම සදහා පන්දුවට පහරදෙමින් සිටින බංග්ලාදේශය ලකුණු 81 කට කඩුලු 3 ක් අහිමිකර ගත්තේය.\r\nමොමිනුල් හක් ලකුණු 18 ක් රැස්කරමින් නොදැවී කඩුල්ලේ රැඳී සිටින අතර ශ්‍රී ලංකාව පළමු ඉනිමේදී රැස්කළ ලකුණු සංඛ්‍යාවට වඩා තවත් ලකුණු 119 ක් පසුපසින් සිටින්නේය. හෙට තරගයේ පස්වැනි සහ අවසන් දිනය වන අතර තරගය ජය පරාජයෙන් තොරව අවසන් කරගැනීමට නම් අතැති කඩුලු 7 ආරක්ෂා කරගනිමින් හෙට දිනයේදී ඕවර 90 ක් කඩුල්ලේ රැඳී සිටීමට බංග්ලාදේශ පිත්කරුවන්ට සිදුවනු ඇත.\r\nඑක් අවස්ථාවක කිසිවකු නොදැවී ලකුණු 52 ක් රැස්කරමින් යහපත් තැනක සිටි බංග්ලාදේශය ඉම්රුල් කේයිස් දැවීයාමත් සමගින් ඉනිම කඩාවැටීම ආරම්භවිය. ශ්‍රී ලංකා පන්දු යවන්නන් හමුවේ තිබූ අභියෝගය වූයේ අද දිනය නිමාවීමට පෙර බංග්ලාදේශ පිතිකරුවන් කිහිපදෙනෙකු දවාගනිමින් පීඩනය ඔවුන්ට ලබාදී හෙට උදෑසන ඉන් ප්‍රයෝජන ගැනීමටය. එක් වේගපන්දු යවන්නෙක් සමගින් දඟ පන්දු යවන්නන් සිවුදෙනෙකු යොදාගත් ශ්‍රී ලංකා නායකයා බලාපොරොත්තු සාර්ථක කරගනිමින් අවශ්‍ය තැනට කණ්ඩායම රැගෙන යාමට සමත්විය.\r\nදිමුත් කරුණාරත්න හැර අනෙක් සියළුම පිතිකරුවන් ලකුණු අතරට පැමිණිම නිසා තේ පානයෙන් සුළු මොහොතකට පසුව පළමු ඉනිම අත්හිටවු ශ්‍රී ලංකාව කඩුලු 9 ක් දැවී ලකුණු 713 ක් රැස් කළේය. තේ පානය වනවිට කඩුලු 7 ක් දැවී ලකුණු 705 ක් රැස්කරගෙන සිටි ශ්‍රී ලංකාව තේ පානයෙන් පසුව ඕවර 2.3 ක් පන්දුවට පහරදී ඉනිම අත්හිටුවිය. එම කාළය තුළ ලකුණු 8 ක් ලබාගත්තද කඩුලු 2 ක් අහිමිවි ගිය අතර බංග්ලාදේශය පළමු ඉනිමේදී රැස්කළ ලකුණු සංඛ්‍යාවට වඩා ලකුණු 200 ක් ඉදිරියෙන් සිටිමට ශ්‍රී ලංකාව සමත්විය.\r\n2014 වසරේ ජනවාරි මාසයේදී බංග්ලාදේශයට එරෙහිව ඩකාහිදි ලකුණු 730 ක් රැස්කිරීමෙන් අනතුරුව ශ්‍රී ලංකාව ලකුණු 700 සිමාව පසුකළ පළමු අවස්ථාව මෙයවූ අතර චිතගොන්හි සහූර් අහමඞ් චෞද්රි ක්‍රීඩාංගණයේදී රැස්කළ ඉහළම ලකුණු සංඛ්‍යාවද වන්නේය.\r\nසිවුවැනි දිනයේදි තණතීරුව දඟපන්දු යවන්නන් වෙත සහයෝගය දක්වන ආකාරයක් දිස්වූ අතර මෙහෙදි හසන්ගේ පන්දුවක් හමුවේ ලිටන් දාස් අතට උඩපන්දුවක් දෙමින් දැවීයන විට පන්දු 230 කට මුහුණදුන් රොෂේන් හයේ පහරක් සහ හතරේ පහර හයක් සමගින් ලකුණු 109 ක් රැස්කර සිටියේය.\r\nසිය මංගල ටෙස්ට් ශතකය තමන් සහභාගීවූ තෙවැනි ඉනිමේදීම ලබාගත් රොෂේන් සිල්වා ඉන්දියාව සමගින් පැවැති මංගල තරගයේදී අර්ධ ශතකයක් ලබාගත්තේය. ලකුණක් ලබාසිටියදි මෙහෙදි හසන් යැවූ පන්දුවකට ස්ටම්ප් කිරීමකට හසුකර ගැනීමට තිබූ අවස්ථාව කඩුලු රකින ක්‍රීඩක ලිටන් දාස් අතින් ගිලිහියාම නිසා ඉන් නිසි ප්‍රයෝජන ගත් රොෂේන් සිල්වාට මංගල ටෙස්ට් ශතකය කරා යෑමට අවස්ථාව උදාවිය.\r\nරොෂේන් සිල්වා සහ දිනේෂ් චන්දිමාල් එක්ව සිවුවැනි කඩුල්ල සදහා ලකුණු 135 ක සම්බන්ධතාවය හේතුවෙන් ලකුණු 500 කඩයිම පසුකිරීමට ශ්‍රී ලංකාවට අවස්ථාව හිමිවිය.\r\nතයිජුල් ඉස්ලාම් එවූ පන්දුවකට ඉදිරි පාදය සහ පිත්ත යොමු කළද ඒ අතරින් පැමිණි පන්දුව කඩුල්ල සොයා යෑම නිසා ලකුණු 87 ක් රැස්කර සිටි දිනේෂ් චන්දිමාල්ගේ ඉනිම අවසන්විය. පන්දු 185 කට මුහුණ දෙමින් හතරේ පහර තුනක් සිය ඉනිමට එක්කර ගත් චන්දිමාල් පස්වැනි කඩුල්ල සදහා ලකුණු 63 ක සම්බන්ධතාවයක් නිරෝෂන් දික්වැල්ල සමගින් පැවැත්වීය.\r\nසිය 8 වැනි ටෙස්ට් අර්ධ ශතකය රැස්කළ නිරෝෂන් දික්වැල්ල දැවීයන විට පන්දු 61 කදී හතරේ පහර 9 ක් සමගින් ලකුණු 62 ක් රැස්කිරීමට සමත්විය. මේ වනතෙක් ටෙස්ට් ශතකයකට හිමිකම් කීමට දික්වැල්ලට අවස්ථාවක් හිමිනොවීය.\r\nඊයේ (2 වැනිදා) තරගය නතර කරනවිට කඩුලු 3 ක් දැවී ලකුණු 504 ක් රැස්කර සිටි ශ්‍රී ලංකාව අද දිවා ආහාරයට පෙර එක් කඩුල්ලක් අහිමිකර ගනිමින් ලකුණු 108 ක් රැස්කරගත් අතර දිවා ආහාරය සදහා තේ පානය අතර කාළය තුළ කඩුලු 3 ක් අහිමිකර ගනිමින් ලකුණු 93 ක් ලබාගත්තේය.",
        "date": "2018-02-03 15:30:33",
        "sid": "214",
        "title": "ශ්‍රී ලංකා කණ්ඩායම අවශ්‍ය තැනට",
        "wid": "1"
    },
    {
        "category": "ක්‍රිකට්",
        "content": "ආරම්භක පිතිකරු මන්ජෝත් කල්රාගේ විශිෂ්ට ශතකය නිසා වයස 19 න් පහළ ලෝක කුසලාන තරගාවලියේ ශූරතාව දිනාගැනීමට ඉන්දියාව සමත් වූයේය. නවසීලන්තයේ මවුන්ට් මන්ගානුයි නුවර ‘බේ ඕවල්’ ක්‍රීඩාංගණයේදී අද (3 වැනිදා) පැවැති අවසන් මහ තරගයේදී ඕස්ටේ්‍රලියානු 19 න් පහළ කණ්ඩායම කඩුලු 8 කින් පරාජය කරමින් ඉන්දියානු යෞවනයෝ මෙම ජයග්‍රහණය අත්පත් කරගත්හ.\r\nඉන්දීය යොවුන් පිල ලෝක කුසලාන දිනාගත් සිවුවැනි අවස්ථාව මෙයයි.\r\nමේ වන විට අන්තර්ජාතික ක්‍රිකට් (ජ්‍යෙෂ්ඨ කණ්ඩායම්) ශ්‍රේණිගත කිරීම් අනුව ටෙස්ට් සහ එක්දින අන්තර්ජාතික තරග වලදී අංක 1 හිමි කණ්ඩායම වන ඉන්දියාව විස්සයි-20 ක්‍රිකට් තරග වලදී 3 වැනි ස්ථානයේ සිටී.\r\nඕස්ටේ්‍රලියානු 19 න් පහළ පිල ලකුණු 216 කට දැවී ගිය අතර ඉන්දීය 19 න් පහළ කණ්ඩායම කඩුලු 2 ක් පමණක් දැවී ලකුණු 220 ක් ලබාගන්නා විට තරගයේ ඕවර 11.1 ක් ඉතිරිව තිබිණ.\r\nආරම්භක පිතිකරුවාගේ ශතකය හතරේ පහර 8 කින් සහ හයේ පහර 3 කින් සමන්විත වූ අතර කඩුලු රකින පිතිකරු හර්වික් දේසායිගෙන් ඔහුට හොඳ සහයෝගයක් ලැබිණ. දේසායිගේ පිත්තෙන් පන්දුව හතරේ සීමාවට යැවීමත්  සමගින් ඉන්දියානු යෞවනයෝ කුසලානයේ හිමිකරුවෝ වූහ. දෙදෙනා අතර පැවැති සම්බන්ධතාව ලකුණු 89 කි.\r\n“මගේ හිතේ තියෙන දේවල් මොනවාද කියලා මට දැන් කියන්න තේරෙන්නේ නෑ” ඉන්දීය යොවුන් කණ්ඩායමේ නායක ප්‍රීතිව් ෂෝ තරගයෙන් අනතුරුව පැවසීය.\r\n“ඒක අවසන් මහ තරගයක්. ඒ වගේ තරගයකදී මන්ජෝත්ගේ ශතකය අති විශිෂ්ටයි.....(ෂුබ්මන්) ගිල්ගේ පන්දුවට පහර දීමත් හොඳයි. ඒත් වේග පන්දු යවන්නන් වූ (ෂිවම්) මාවි සහ කමලේෂ් දෙන්නාම තරගාවලිය පුරාම ඉතාමත් හොඳින් ක්‍රීඩා කළා යයිද ඉන්දීය යොවුන් පිලේ නායකයා පැවසීය.\r\nමෙම තරගාවලිය පුරාම ඉන්දීය යොවුන් පන්දු යවන්නන්ගේ ආදිපත්‍යය කැපී පෙනුණු අතර කිසිම කණ්ඩායමකට ඉන්දීය පිල හමුවේ ලකුණු 228 ඉක්මවා යා නොහැකි විය. තරගාවලියේ පළමු තරගයේ සිටම ඉන්දීය යොවුන් පිලට එරෙහිව ප්‍රතිවාදීන් ලකුණු ලබාගත්තේ 228 (ඕස්ට්‍රේලියාව), 64 (පැපුවා නිව් ගිනියාව), 154 (සිම්බාබ්වේ), 134 (බංග්ලාදේශය), 69 (පාකිස්තානය) සහ 216 (ඕස්ටේ්‍රලියාව) ලෙසිනි.\r\nඅද පැවැති අවසන් මහ තරගයේදී ආරම්භක පිතිකරුවන් දෙදෙනා වූ ජැක් එඞ්වඞ් සහ මැක්ස් බ්‍රයන්ට් ඕවර 5 කදී ලකුණු 30 ක් ලබාගත්තත් ජැක් ඒඞ්වඞ්ගේ දැවී යාමෙන් පසුව ලකුණු 164 කදී ඉතිරි කඩුලු 9ම බිඳ වැටිණ.\r\nපන්දු 102 කට මුහුණ දෙමින් හතරේ පහර 6 ක්ද සමග ලකුණු 72 ක් ලබාගත් ජොනතන් මර්ලෝට වැඩි යමක් කළ නොහැකි විය. මර්ලෝ සහ පාරම් උපාල් දෙදෙනා ඕස්ටේ්‍රලියානු යොවුන් පිල වෙනුවෙන් ලකුණු 75 ක සම්බන්ධතාවක් ගොඩනැංවූ නමුත් ඒ වෙනුවෙන් ඕවර 17 ක් වැයවීම කණ්ඩායමට බෙහෙවින් අවාසිදායක විය.\r\nඕස්ටේ්‍රලියානු ලකුණු වේගය පහත දැමීමට වගකිවයුත්තන් වූයේ ඉෂාන් පෝරෙල් සහ වමතින් දඟ පන්දු යැවූ ෂිවා සිං දෙදෙනායි.",
        "date": "2018-02-03 16:44:06",
        "sid": "215",
        "title": "යොවුන් ලෝක කුසලානයත් ඉන්දියාවට",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව සහ බංග්ලාදේශය අතර චිතගොන්හි සහූර් අහමඞ් චෞද්රි ක්‍රීඩාංගණයේදී පැවැති පළමු ටෙස්ට් තරගය ජය පරාජයෙන් තොරව අද (04 වැනිදා) අවසන්විය. තරගයේ විසඳුමක් පේන තෙක් මානයේ නොතිබීම නිසා කණ්ඩායම් දෙකේ නායකයන්ගේ කැමැත්ත මත තරගය අවසන් කිරීමට විනිසුරුවෝ තීරණය කළහ.\r\nතරගය නිමාවන විට පන්දුවට පහරදෙමින් සිටි බංග්ලාදේශය දෙවැනි ඉනිම සදහා කඩුලු 5 ක් දැවී ලකුණු 307 ක් රැස්කිරීමට සමත්විය. ශ්‍රී ලංකාව පළමු ඉනිමේදි රැස්කළ ලකුණු සංඛ්‍යාවට වඩා ලකුණු 200 ක් පසුපසින් සිට දෙවැනි ඉනිම ඇරඹූ බංග්ලාදේශය තරගය නිමාවන විට කඩුලු 5 ක් අතැතිව ශ්‍රී ලංකාවට වඩා ලකුණු 107 ක් ඉදිරියෙන් පසුවිය.\r\nපිට පිට කඩුලු දැවීයාම හේතුවෙන් කඩා වැටුණු බංග්ලාදේශ ඉනිම ගොඩනගමින් ශ්‍රී ලංකා පන්දු යවන්නන්ට මහත් හිසරදයක්වූ මොමිනුල් හක් ලකුණු 105 ක් රැස්කර සිටියදි දවාගැනීමට ධනංජය ද සිල්වා සමත්විය. දිමුත් කරුණාරත්න අතට උඩපන්දුවක් දෙමින් දැවීයන විට පන්දු 174 කට මුහුණදී සිටි මොමිනුල් හක් හයේ පහර දෙකක් සහ හතරේ පහර පහක් සිය ඉනිමට එක්කරගෙන සිටියේය.\r\nපළමු ඉනිමේදී ලකුණු 176 ක් සහ දෙවැනි ඉනිමේදී ලකුණු 105 ක් සමගින් ලකුණු 281 ක් රැස්කරගත් මොමිනුල් හක් බංග්ලාදේශය වෙනුවෙන් ටෙස්ට් තරගයකදී වැඩිම ලකුණු රැස්කළ පිතිකරුවා බවට පත්විය. මින් පෙර පාකිස්තානයට එරෙහිව ලකුණු 231 රැස්කළ ටමීම් ඉක්බාල් (25 සහ 206) බංග්ලාදේශය වෙනුවෙන් ටෙස්ට් තරගයකදී වැඩිම ලකුණු රැස්කළ පිතිකරුවා බවට පත්ව සිටියේය.\r\n2000 වසරේ ටෙස්ට් වරම් හිමිකරගත් බංග්ලාදේශය වෙනුවෙන් වසර 18 ක් ගතවනතෙක් ඉනිම දෙකෙහිදි ශතක හිමිකර ගැනීමට කිසිදු පිතිකරුවකුට නොහැකිවූ අතර මෙම තරගයේ ඉනිම දෙකෙහිදි ශතක ලබාගත් මොමිනුල් හක් මේ දස්කම් සිදුකළ පළමු පිතිකරුවා බවට පත්විය.\r\nමංගල ටෙස්ට් ශතකය ලබාගැනීමට තිබූ අවස්ථාව ඩිල්රුවන් පෙරේරාගේ දක්ෂ උඩපන්දු රැකීම හමුවේ ලිටන් දාස්ගෙන් අහිමිව ගියේය. රංගන හේරත් දැමූ පන්දුවකට ඉදිරියට පැන පහරක් ගැසූ ලිටන් දාස් හයකින් ශතකය සැමරීමට උත්සහ කළද නොසිතූ අයුරින් ඉහළ නැගි පන්දුව ඩිල්රුවන් පෙරේරා පසුපසට දිවවිත් රැකගැනීමත් සමගින් ඔහුගේ ඉනිම ලකුණු 94 කට අවසන් විය. පන්දු 182 කට මුහුණදුන් ලිටන් දාස් හතරේ පහර 11 ක් සමගින් ලබාගත්තේ ඔහුගේ සිවුවැනි ටෙස්ට් අර්ධ ශතකය වන අතර ඔහු ඉනිමක රැස්කළ වැඩිම ලකුණු සංඛ්‍යාවද වන්නේය.\r\nසිවුවැනි දිනට ඊයේ (3 වැනිදා) තරගය නතර කරනවිට ලකුණු 81 කට කඩුලු 3 ක් අහිමිකරගෙන සිටි බංග්ලාදේශය අද දිවා ආහාරය වනවිට පළමු භාගය සදහා කිසිවකු නොදැවී ලකුණු 106 ක් රැස්කර සිටි අතර දිවා ආහාරය සහ තේ පානය අතර කාළය තුළ කඩුලු 2 ක් අහිමිකර ගනිමින් ලකුණු 94 ක් රැස්කිරිමට ඔවුන් සමත්වූහ.\r\nතරගය ආරම්භයේදී සිවුවැනි සහ අවසන් දිනයන්හි තණතීරුව දඟපන්දු යවන්නන් සදහා යෝග්‍ය වනු ඇතැයි සියලුදෙනාගේ මතය වුවද දඟ පන්දු යවන්නන් සදහා තණතීරුව සහයෝගයක් දක්වන ආකාරයක් දැක ගැනීමට නොහැකිවිය.\r\nවේගපන්දු යවන්නන් දෙදෙනෙකු සහ දඟපන්දු යවන්නන් පස්දෙනෙකු යොදා ගැනීමට ශ්‍රී ලංකා නායකයා තීරණය කළද දවාගැනිමට හැකිවූයේ කඩුලු පහකි. ඉන් කඩුලු 3 ක් ඊයේ දවාගත් අතර අද දිනයේදී දවාගැනිමට හැකිවූයේ කඩුලු 2 ක් පමණි. රංගන හේරත්ට කඩුලු දෙකක් සහ ධනංජය ද සිල්වා, ඩිල්රුවන් පෙරේරා සහ ලක්ෂාන් සඳකැන් අතර එක් කඩුල්ල බැගින් බෙදී ගියහ.",
        "date": "2018-02-04 15:00:53",
        "sid": "216",
        "title": "තරගය ජය පරාජයෙන් තොරව අවසන්",
        "wid": "1"
    },
    {
        "category": "ක්‍රිකට්",
        "content": "",
        "date": "2018-02-04 15:48:58 ",
        "sid": "217",
        "title": "ශ්‍රී ලංකා - බංග්ලාදේශ පළමු ටෙස්ට් තරගය - පස්වන දිනය",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ සුපිරි කණ්ඩායම් අට අතර පැවැත්වෙන තරග වටයේ ඊයේ (03 වැනිදා) අවසන්වූ තරග දෙකකදි එන්.සී.සී. කණ්ඩායමට එරෙහිව එස්.එස්.සී. කණ්ඩායමත්, රාගම කණ්ඩායමට එරෙහිව වරාය අධිකාරිය කණ්ඩායමත් ජයග්‍රහණ වාර්තා කිරීමට සමත්වූහ.\r\nමෙම සති අන්තයේ පැවැති තවත් තරග දෙකක් පෙරේදා (2 වැනිදා) අවසන්වූ අතර සැරසන්ස් කණ්ඩායමට එරෙහිව බී.ආර්.සී. කණ්ඩායමත්, කෝල්ට්ස් කණ්ඩායමට එරෙහිව හලාවත මේරියන්ස් කණ්ඩායම් ජයග්‍රහණ වාර්තා කළහ.\r\nඇන්ජලෝ පෙරේරා (එන්.සී.සී), මිනෝද් භානුක (එස්.එස්.සී) සහ ගයාන් මනීෂාන් (වරාය අධිකාරිය) අවසන්වූ සති අන්තයේදී ශතක රැස්කරමින් පිත්තෙන් දස්කම් දැක්වූ අතර සචිත්‍ර සේනානායක (එස්.එස්.සී), චානක කොමසුරූ සහ මදුක් ලියනපතිරණගේ (වරාය අධිකාරිය), සචිත්‍ර පෙරේරා (සැරසන්ස්), චාමිකර එදිරිසිංහ (බී.ආර්.සී), මාලින්ද පුෂ්පකුමාර (හලාවත මේරියන්ස්) සහ ප්‍රභාත් ජයසූරිය (කෝල්ට්ස්) කඩුලු 5 බැගින් දවාගත් අතර ලසිත් ඇඹුල්දෙණිය (එන්.සී.සී) ඉනිම දෙකෙහිදීම කඩුලු 5 බැගින් දවාගනිමින් පන්දුවෙන් දස්කම් දැක්වීය.\r\nසැරසන්ස් කණ්ඩායමේ මොහොමඞ් ජලීල් (90) සහ හලාවත මේරියන්ස් කණ්ඩායමේ ශෙහාන් ජයසූරිය (95) මෙම සති අන්තයේදී ශතකය පෙනි පෙනී දැවී ගිය අවාසනාවන්ත පිතිකරුවෝ වූහ.",
        "date": "2018-02-04 18:00:42 ",
        "sid": "218",
        "title": "වරාය අධිකාරිය - එස්.එස්.සී. ජයගනී",
        "wid": "1"
    },
    {
        "category": "ක්‍රිකට්",
        "content": "සත්කාරක දකුණු අප්‍රිකානු කණ්ඩායමට එරෙහිව සෙන්චූරියන්හිදී ඊයේ (4 වැනිදා) පැවැති දෙවැනි එක්දින තරගයෙන් කඩුලු 9 ක පහසු ජයක් අත්කර ගැනීමට සංචාරක ඉන්දීය කණ්ඩායම සමත් විය. එම ජයත් සමගින් තරග 6 කින් සමන්විත එක්දින තරගාවලිය 2-0 ක් ලෙස පෙරමුණ ගැනීමටද ඉන්දීයාව සමත් විය.\r\nජයග්‍රහණය සඳහා ලකුණු 119 ක පහසු ඉලක්කයක් හඹාගිය ඉන්දීය ක්‍රීඩකයෝ ඕවර 20.3 ක් අවසානයේ කඩුල්ලක් පමණක් දැවී එම ඉලක්කය පසුකර ගියේය. දෙවැනි කඩුල්ල වෙනුවෙන් පන්දු 100 කදී ලකුණු 93 ක නොබිඳුණ සම්බන්ධතාවක් ගොඩනැගූ ශිකර් ධවාන් (නොදැවී 51) සහ නායක විරාට් කෝලි (නොදැවී 46) ඉන්දීය කණ්ඩායමේ ජයග්‍රහණය ඉක්මන් කළහ.\r\nපන්දු 51 කට මුහුණදුන් ධවාන් සිය 24 වැනි එක්දින අර්ධ ශතකය හතරේ පහර 9 කින් අලංකාර කළ අතර පන්දු 50 කදී වාර්තා වූ කෝලිගේ ඉනිමට හයේ පහරක් සහ හතරේ පහර 4 ක් ඇතුළත් විය. හයේ පහරක් සහ හතරේ පහර 2 ක් සමගින් ලකුණු 15 ක් ලබා සිටියදී කගිසෝ රබාඩාගේ පන්දුවක් හමුවේ මෝනි මෝකල් අතට උඩ පන්දුවක් දෙමින් ඉන්දීය ඉනිමේ පළමු කඩුල්ල ලෙස රෝහිත් ශර්මා දැවී ගියේය.\r\nපළමුවෙන් පන්දුවට පහරදුන් දකුණු අප්‍රිකානු කණ්ඩායම ඕවර 32.2 ක් අවසානයේ ලකුණු 118 කට සීමා කිරීමට යුස්වින්දර් චාහල් ප්‍රමුඛ ඉන්දීය පන්දු යවන්නෝ සමත් වූහ. දක්ෂ පන්දු යැවීමක නිරත වූ චාහල් ලකුණු 22 කට කඩුලු 5 ක් දවාගනිමින් දකුණු අප්‍රිකානු ඉනිම සුනුවිසුණු කර දැමූ අතර ඒ සඳහා ඔහුට අනගි සහායක් දුන් කුල්දීප් යාදව් ලකුණු 20 කට කඩුලු 3 ක් දවාගත්තේය.\r\nදකුණු අප්‍රිකානු කණ්ඩායම වෙනුවෙන් ජේ.පී. ඩුමිනි හතරේ පහර 2 ක් සමග ලකුණු 25 ක්ද, ඛායා සෙන්ඩෝ හතරේ පහර 2 ක් සමග ලකුණු 25 ක්ද රැස්කළ අතර හෂීම් අම්ලා ලකුණු 23 ක් රැස්කළේ හතරේ පහර 4 ක් සමගිනි.",
        "date": "2018-02-05 12:53:19 ",
        "sid": "219",
        "title": "ඉන්දියාවට කඩුලු 9 ක පහසු ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාවට එරෙහිව ඩකාහිදී පැවැත්වෙන දෙවැනි ටෙස්ට් තරගයටත් ක්‍රීඩා කිරීමේ අවස්ථාව බංග්ලාදේශ නායක සකිබ් අල් හසන්ගෙන් ගිළිහී ගොස් තිබේ. සකිබ් අල් හසන් වෙනුවට පිතිකරු ශබීර් රහමන් දෙවැනි ටෙස්ට් තරගය සඳහා බංග්ලාදේශ සංචිතයට කැඳවනු ලැබ ඇත. සකිබ් නොමැති බැවින් මහමදුල්ලා රියාද් විසින් කණ්ඩායම මෙහෙයවනු ලබනු ඇත.\r\nමෙම තරගය බ්‍රහස්පතින්දා (8 වැනිදා) බංග්ලාදේශයේ අගනුවර වන ඩකාහි ශ්රී බංග්ලා ජාතික ක්‍රීඩාංගණයේදී ආරම්භ වෙයි.\r\nරොකට් කුසලාන වෙනුවෙන් පැවැති තුන්කොන් තරගාවලියේ අවසන් මහ තරගයේදී පන්දු රකිමින් සිටි සකිබ් අල් හසන් බිම වැටීමෙන් ඔහුගේ අඟිල්ලක් තුවාල කරගත්තේය. ඒ හේතුවෙන් චිතගොංහිදී පැවැති පළමු වැනි ටෙස්ට් තරගයට ක්‍රීඩා කිරීමේ අවස්ථාවත් සකිබ් අල් හසන්ගෙන් ගිළිහී ගියේය.\r\nසකිබ් අල් හසන් වෙනුවට පැමිණි ශබීර් රහමන් ටෙස්ට් තරග 10 කදී ලකුණු 480 ක් රැස්කර සිටින ක්‍රීඩකයෙකි. ඔහුගේ ටෙස්ට් ඉනිමක සාමාන්‍යය 26.66 කි එහෙත් එක්දින තරගාවලියේදී ලකුණු අතර නොසිටීම හේතුවෙන් ශබීර්ට පළමු ටෙස්ට් තරගයේදී ස්ථානය අහිමි විය.\r\n“ඩකා තණතීරුව චිතගොං වගේ නෙමෙයි. ඊට හාත්පසින්ම වෙනස්. ඒ නිසා අපි තවත් පිතිකරුවෙක් කණ්ඩායමට එක්කළා” යයි බංග්ලාදේශයේ තේරීම් කමිටු ප්‍රධානී මින්හාජුල් ආබ්දීන් මහතා පැවසීය.\r\nකෙසේ වෙතත් පළමු ටෙස්ට් තරගය සඳහා සංචිතයේ සිටි වමත් දඟ පන්දු යවන්නා වන සුන්සමුල් ඉස්ලාම් සහ වේග පන්දු යවන රුබෙල් හොසේන් ඉවත් කර තිබේ. ප්‍රවීන දඟ පන්දු යවන්කු වන අබ්දුර් රසාක් සහ තවමත් ටෙස්ට් වරම් නොලද නයීම් හසන් තවමත් සංචිතයේ සිටිති.\r\nපළමු ටෙස්ට් තරගයේදී ඕවර 45 ක් යැවූ සුන්සමුල් ඉස්ලාම් ඕවර 45 ක් යවමින් ලකුණු 153 ක් ලබාගත් නමුත් ඔහුට දවාගත හැකිවූයේ කඩුල්ලක් පමණි.\r\nබංග්ලාදේශ සංචිතය\r\nමහමදුල්ලා රියාද් (නායක), ටමීම් ඉක්බාල්, ලිටන් දාස් (කඩුලු රකින්නා), මුෂ්ෆිකුර් රහීම්, මොමිනුල් හක්, ඉම්රුල් කේයිස්, මොසඩක් හොසේන්, තයිජුල් ඉස්ලාම්, මුස්ටෆිසුර් රෙහ්මාන්, මෙහෙදි හසන්, කම්රුල් ඉස්ලාම්, ශබීර් රහමන්, අබ්දුර් රසාක්, නයීම් හසන් සහ තන්බීර් හයිදර්",
        "date": "2018-02-05 16:10:38 ",
        "sid": "220",
        "title": "සකිබ්ට දෙවැනි ටෙස්ට් තරගයත් අහිමි වෙයි",
        "wid": "1"
    },
    {
        "category": "ක්‍රිකට්",
        "content": "ඉන්දියාව සහ දකුණු අප්‍රිකාව අතර තුන්වැනි එක්දින තරගය ආරම්භවීමට ඔන්න මෙන්න තිබියදී දකුණු අප්‍රිකානු පිලේ කඩුලු රකින්නා වන ක්වින්ටින් ඩි’කොක් තුවාලකරුවන්ගේ ලයිස්තුවට එක්වී තිබේ.\r\nදෙරට අතර පැවැත්වෙන තරග 6 කින් සමන්විත එක්දින තරගාවලයේ පළමු තරග දෙකම ජයගත් ඉන්දියාව මේ වන විට 2-0 ක් ලෙසින් තරගාවලියේ පෙරමුණ ගෙන සිටී.\r\nඉන්දියාවට එරෙහිව පැවැති ටෙස්ට් තරගාවලිය ජයගත් නමුත් එක්දින තරගාවලිය ආරම්භයේ සිටම දකුණු අප්‍රිකානු පිලට අකරතැබ්බයන්ට මුහුණදීමට සිදුවිය. පළමු තරගයට පෙර ඒ. බී. ඩිවිලියර්ස් තුවාල ලැබූ අතර දෙවැනි තරගයට පෙර ෆෆ් ඩුප්ලෙසි ආබාධයකට ලක්වූයේය. දැන් තුන්වැනි තරගයට පෙර ක්වින්ටින් ඩි’කොක් තුවාලකරුවන්ගේ ලයිස්තුවට එක්වී සිටී.\r\nවම් අතේ මැණික්කටුව ආසන්නයේ ඇතිවූ ආබාධයක් නිසා එක්දින තරගාවලියේ ඉතිරි තරග 4 මෙන්ම විස්සයි-20 තරගාවලියද ක්වින්ටින්ට අහිමි වෙයි. වෛද්‍ය නිර්දේශ අනුව ඔහුට සති 4 ක විවේකයක් අවශ්‍ය වන හෙයින් මාර්තු මස 1 වැනිදා සිට ඕස්ට්‍රේලියාවට එරෙහිව පැවැත්වෙන ටෙස්ට් තරගාවලියේ මූල් කොටසද ඔහුට අහිමි වීමේ අවදානමක් තිබේ.\r\nහෙන්රික් ලාසන් දකුණු අප්‍රිකානු සංචිතයේ සිටින එකම අතිරේක කඩුලු රකින්නාය. තවමත් එක්දින වරම් ලබා නැති ලාසන් 7 වැනිදා කේප්ටවුන්හිදී පැවැත්වෙන තරගයේදී එක්දින වරම් ලැබීමට සූදානමින් සිටී.\r\nඩි’කොක් තුවාල ලැබීම තවත් අතකින් දකුණු අප්‍රිකානුවන්ට වෙස්වලාගත් ආශිර්වාදයක්ද විය හැකිය. මක්නිසාද යත් ඉන්දියානුවන් හමුවේ ක්වින්ටින් ඩි’කොක් දිගින් දිගටම අසාර්ථක වූ බැවිනි. ඉන්දීය පිල හමුවේ ටෙස්ට් තරග තුනේ ඉනිම 6 කදීත්, එක්දින තරග 2 කදීත් එකම අර්ධ ශතකයක් හෝ ලබාගැනීමට ඩි’කොක් අපොහොසත් විය.",
        "date": "2018-02-05 18:11:58",
        "sid": "221",
        "title": "ක්වින්ටින් ඩි කොක් තුවාලකරුවන්ගේ ලයිස්තුවට",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් කණ්ඩායමේ සීමිත ඕවර නායක ඇන්ජලෝ මැතිව්ස්ගේ පාදයේ මස්පිඬුවේ ඇතිවී තිබෙන ආබාධය සම්පූර්ණයෙන්ම සුව වී නැති බැවින් බංග්ලාදේශයට එරෙහිව පැවැත්වෙන විස්සයි-20 තරග දෙකටම ක්‍රීඩා කිරීමේ අවස්ථාවත් ඔහුට අහිමි වී තිබේ. මෙම තරග දෙක මේ මස 15 සහ 18 දිනවලදී බංග්ලාදේශයේ ඩකා සහ ෂිලාත් නගර වලදී පැවැත්වීමට නියමිතය.\r\nලබන මාසයේදී ශ්‍රී ලංකාවේ පැවැත්වීමට නියමිත ‘නිදහස් කුසලාන’ තුන්කොන් තරගාවලිය සඳහා ඇන්ජලෝ මැතිව්ස්ගේ සේවය අත්‍යවශ්‍ය වන බැවින් විස්සයි-20 තරග දෙකක් සඳහා පමණක් ඔහු කඩිමුඩියේ පිට්ටනියට යවා අවදානමකට මුහුණ දීමේ තේරුමක් නැති බව ශ්‍රී ලංකා ක්‍රිකට් තේරීම් කමිටු සභාපති ග්‍රැහැම් ලැබ්රෝයි මහතා පැවසීය.\r\nපාදයේ කලව පිටුපස ආබාධයත් බත්කෙණ්ඩ ආබාධයත් නිසා 2017 වසර පුරාම තරග ගණනාවකට සහභාගි විය නොහැකි වූ ශ්‍රී ලංකා පිලේ හිටපු නායකයා නැවතත් නායකත්වයට පත්වීමෙන් පසුව කණ්ඩායම සමගින් බංග්ලාදේශයට ගියද ඔහුට සහභාගි විය හැකිවූයේ එකම තරගයකට පමණි.\r\nසීමිත ඕවර (විස්සයි-20 සහ එක්දින) තරග සඳහා ශ්‍රී ලංකා කණ්ඩායමට ස්ථාවර නායකයකු සොයද්දී ඒකමතික තේරීම වූයේ ඇන්ජලෝ මැතිව්ස්ය. ඔහු දිගින් දිගටම ආබාධවලට ලක්වීම සම්බන්ධයෙන් එහිදීත් සාකච්ඡා කෙරුණ නමුත් අවසානයේදී 2019 ලෝක කුසලාන තරගාවලිය දක්වා ශ්‍රී ලංකා එක්දින කණ්ඩායමේ නිත්‍ය නායකයා ලෙසින් ඇන්ජලෝ මැතිව්ස් නම්කෙරිණ.\r\nඑබැවින් මැතිව්ස් නැවතත් සම්පූර්ණ සුවය ලබා කණ්ඩායමට එක්කර ගැනීම ශ්‍රී ලංකා ක්‍රිකට් ක්‍රීඩාව හමුවේ ඇති විශාල අභියෝගයක් වී තිබේ.\r\nමෙම තත්ත්වයන් සියල්ලම සැලකිල්ලට ගෙන ඇති ශ්‍රී ලංකා ක්‍රිකට් තේරීම් කමිටුව බංග්ලාදේශයේදී පැවැත්වෙන විස්සයි-20 තරග දෙක සඳහා මැතිව්ස් යොදා නොගැනීමට තීරණය කර තිබේ. තේරීම් කමිටුවේ අරමුණ වන්නේ නිදහස් කුසලාන තරගාවලිය සඳහා ශ්‍රී ලංකා නායකයා පරෙස්සම් කරගැනීමයි.\r\n“එයා පසුගිය වසර තුනේදීම දිගින් දිගටම, කිසිම විවේකයක් නැතිවම, ක්‍රීඩා කළා. ඒවායේ ප්‍රතිඵල එන්නේ දැන් තමයි.....අනෙක එයා ටිකක් උස මහත කෙනෙක්. ඒ වගේ සිරුරක බරක් දරාගන්න පාදයේ මස්පිඬු ගොඩාක් ශක්තිමත් වෙන්න ඕනේ” යයි කී තේරීම් කමිටු සභාපතිවරයා....\r\n“අපේ සැලසුම වෙලා තියෙන්නේ අයි. පී. එල්. තරගාවලිය සමයේදී (මාස දෙකකට ආසන්න කාලයක්) සහ කොදෙව් තරගාවලිය වෙනකම් තියෙන විවේකයේදී ඇන්ජලෝව ආයෙමත් සුපුරුදු තත්ත්වයට ගෙන්නයි.” යයිද පැවසීය.\r\nශ්‍රී ලංකා ක්‍රිකට් ප්‍රධාන විධායක නිලධාරී ඈෂ්ලි ද සිල්වා මහතා පසුගිය ඉරිදා ‘ද සන්ඬේ ටයිම්ස්’ පුවත් පතට පවසා තිබුණේ ඇන්ජලෝ මැතිව්ස් තවමත් ප්‍රතිකාර ලබමින් සිටින බවයි.\r\n“එයාගේ තත්ත්වය ටිකක් සංකීර්ණයි. ඒ නිසා අපි මේ ප්‍රශ්නයේ මුලටම කිමිදිලා මොකක් හරි ස්ථාවර විසඳුමක් හොයගන්න ඕනේ. ඒත් ඒක ජෛවයාන්ත්‍රණයෙන් කළ හැකි දෙයක්ද නැත්නම් වෙනත් ක්‍රමයක් අනුගමනය කරන්න වෙනවාද කියලා අපි තවමත් දන්නේ නෑ” යයිද ඈෂ්ලි ද සිල්වා මහතා ද සන්ඬේ ටයිම්ස් පුවත් පතට පවසා තිබිණ.\r\nශ්‍රී ලංකා ක්‍රිකට් ආයතනයේ තවත් උසස් නිලධාරියකු පැවසුවේ නිදහස් කුසලාන තරගාවලියෙන් පසුව ශ්‍රී ලංකා කණ්ඩායමේ භෞත චිකිත්සකවරයාත්, විශේෂඥ වෛද්‍යවරුන් මෙන්ම අභ්‍යාසකවරුන්ගේද සහයෝගය ලබාගනිමින් මැතිව්ස්ගේ ආබාධයට ස්ථාවර විසඳුමක් සොයාගත යුතු බවයි.\r\nමැතිව්ස් බංග්ලාදේශයේදී ආබාධයට ලක්වූ අවස්ථාවේදී ඔහුගේ වෛද්‍ය වාර්තා පරීක්‍ෂා කරන ලද්දේ වෛද්‍ය තරිඳු වෙදසිංහ මහතා විසිනි. එංගලන්තයේ සිටින ශ්‍රී ලාංකික වෛද්‍යවරයකු වෙදසිංහ මහතාගේ විශේෂ උපදේශයක් වූයේ ඇන්ජලෝ නැවතත් තරග බිමට පිවිසීමට පෙර එම්.ආර්.අයි. ස්කෑන් පරීක්‍ෂණයක් කර මෙම ආබාධය සම්පූර්ණයෙන්ම සුව වී ඇත්ද යන්න බැලිය යුතු බවයි.",
        "date": "2018-02-05 22:27:56",
        "sid": "222",
        "title": "මැතිව්ස් පරෙස්සම් කරගැනීමට පියවර",
        "wid": "1"
    },
    {
        "category": "ක්‍රිකට්",
        "content": "ලබන මැයි සහ ජූනි මාස වලදී ශ්‍රී ලංකා ක්‍රිකට් කණ්ඩායම ටෙස්ට් තරග 3 කින් සමන්විත තරගාවලියකට සහභාගි වීම සඳහා බටහිර ඉන්දීය කොදෙව් දූපත්හි සංචාරයක නිරත වීමට නියමිතය. ඊට දිවා-රාත්‍රී ටෙස්ට් තරගයක්ද ඇතුළත් වේ. \r\nඑම තරගාවලියේ පළමු තරගය ටි්‍රනිඩෑඞ්හිදීද, දෙවැන්න ශාන්ත ලුසියාහිදීද, තෙවැන්න (දිවා-රාත්‍රී) බාර්බඩෝස්හිදීද පැවැත්වීමට නියමිතය. \r\nශ්‍රී ලංකාව මේ දක්වා සහභාගි වී ඇත්ත්‍ෙ එක් දිවා-රාත්‍රී තරගයට පමණක් වන අතර එහිදී පාකිස්තානයට එර‍ෙහිව ලකුණු 68 ක ජයක් ලැබීමට සමත් විය.\r\nශ්‍රී ලංකා කණ්ඩායමක් නිල වශයෙන් බටහිර ඉන්දීය කොදෙව් දූපත්හි සංචාරයක නිරත වන සිවුවැනි අවස්ථාව මෙය වන අතර මින් පෙර පැවැති තරගාවලි තුනේදී කොදෙව් කණ්ඩායම සහ ශ්‍රී ලංකා කණ්ඩායම අතර තරග 6 ක් පැවැත්වී තිබේ. \r\nඉන් එක් තරගයක් ජයගෙන ඇති ශ්‍රී ලංකා කණ්ඩායම තරග 3 ක් පරාජයට පත්වී තරග 2 ක් ජය පරාජයෙන් තොරව අවසන් කරගෙන තිබේ.",
        "date": "2018-02-06 14:58:10",
        "sid": "223",
        "title": "ශ්‍රී ලංකාවට තවත් දිවා-රාත්‍රී ටෙස්ට් තරගයක්",
        "wid": "1"
    },
    {
        "category": "ක්‍රිකට්",
        "content": "‘ඩයලොග් 4G- සන්ඬේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ (2018) 18 වැනි සතිය නිමාවන විට තවදුරටත් සමස්ත ලංකා පාසල් කාණ්ඩයේ පෙරමුණ තහවුරු කරගැනීමට ගල්කිස්ස සාන්ත තෝමස් විදුහලේ ඩෙලන් පීරිස් සමත්ව සිටියි. ගෙවී ගිය සතිය තුළදී ලබාගත් ඡන්ද 1,630 ත් සමග මේ වන විට ඔහු ලබා සිටින මුළු ඡන්ද සංඛ්‍යාව 22,159 කි. \r\n සමස්ත ලංකා පාසල් කාණ්ඩයේ දෙවැනි ස්ථානයේ රැදී සිටින බම්බලපිටිය ශාන්ත පීතර විදුහලේ සචින් සිල්වා මේ වන විට ලබා සිටින මුළු ඡන්ද සංඛ්‍යාව 13,677 ක් වන අතර ගෙවී ගිය සතිය තුළදී ඔහු ඡන්ද 1,172 ක් ලබාගෙන තිබේ. ඒ අනුව ඩෙලන් සහ සචින් අතර පැවැති ඡන්ද පරතරය 8,482 ක් දක්වා ඉහළ ගොස් තිබේ. \r\n කොළඹ ඩී.එස්. සේනානායක විදුහලේ විහන් ගුණසේකර සහ කොළඹ ආනන්ද විදුහලේ අසේල් සිගේරා පිළිවෙලින් ඡන්ද 4,667 ක් සහ 3,058 ක් බැගින් තවදුරටත් ලබා සමස්ත ලංකා පාසල් කාණ්ඩයේ තෙවැනි සහ සිවුවැනි ස්ථානවල රැදී සිටිති. \r\n නැගී එන කාණ්ඩයේ පෙරමුණ ගෙන සිටින කොළඹ කේරි විදුහලේ දෙනුවන් පෙරේරා ඡන්ද 11,371 ක් ලබා සිටින අතර රත්නපුර ශාන්ත ඇලවීෂියස් විදුහලේ කෙනුල ගුණරත්න ඡන්ද 7,577 ක් ලබා එම කාණ්ඩයේ දෙවැනි ස්ථානයේ පසුවේ. ගෙවී ගිය සතියේදී ඡන්ද 757 ක් ලබාගැනීමට දෙනුවන් සමත්ව ඇති අතර එහිදී කෙනුල ලබාගෙන ඇති ඡන්ද සංඛ්‍යාව 1004 කි. \r\n බාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සිය ඡන්ද සංඛ්‍යාව 6,752 ක් දක්වා වර්ධනය කරගෙන ඇති අතර එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 5,539 කි. ඒ අනුව ඔවුන් දෙදෙනා අතර පළමු සහ දෙවැනි ස්ථාන සඳහා පවතින පරතරය ඡන්ද 1213 කි. \r\n මෙම තරගයට අදාළ කූපන්පත් විජය පුවත්පත් සමාගමේ ලංකාදීප, අද, ඬේලි මිරර් සහ ඬේලි එෆ්.ටී. යන දිනපතා පුවත්පත්වලද, ‘සන්ඬේ ටයිම්ස්’ සහ ‘දේශය’ යන සති අන්ත පුවත්පත්වලද අන්තර්ගත වේ. තමන් කැමතිම පාසල් ක්‍රිකට් ක්‍රීඩකයා වෙනුවෙන් මනාප පළ කිරීම සඳහා ලබන වසරේ අප්‍රේල් මාසය දක්වා පාඨකයන්ට අවස්ථාව තිබේ. www.dialog.lk/cricketයන වෙබ් අඩවියට පිවිසීමෙන් අන්තර් ජාලය ඔස්සේ මනාප පළ කිරීමටද පාඨකයන්ට අවස්ථාව හිමිවේ. \r\n කූපන්පත් මගින් යොමු කෙරෙන මනාප සහ අන්තර් ජාලය මගින් පළකරන මනාප සතිපතා ගණනය කෙරෙන අතර එහි නිල ප්‍රතිඵල ‘සන්ඬේ ටයිම්ස්’ පුවත්පතේ මෙන්ම ‘සන්ඬේ ටයිම්ස්’ වෙබ් අඩවියේද ‘ලංකදීප’ පුවත් පතේ සහ ‘කෙළිමඬළ’ වෙබ් අඩවියේත් පළකෙරේ. ",
        "date": "2018-02-06 17:38:03",
        "sid": "224",
        "title": "ඩෙලන් පෙරමුණ රැකගනියි",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව සහ බංග්ලාදේශය අතර පැවැති පළමු ටෙස්ට් තරගයෙන් අනතුරුව අන්තර් ජාතික ක්‍රිකට් සභාව විසින් නිකුත් කරන ලද නවතම ශ්‍රේණිගත කිරීම්වලට අනුව ස්ථාන 12 ක් ඉදිරියට පැමිණෙමින් ටෙස්ට් පිතිකරුවන් අතර 23 වැනි ස්ථානයට පත්වීමට ශ්‍රී ලංකා කණ්ඩායමේ මුල් පෙළ පිතිකරු කුසල් මෙන්ඩිස් සමත්ව සිටියි.\r\nඅවසන් වරට ඉන්දියාවට එරෙහිව පැවැති ටෙස්ට් තරගාවලියේදී ශ්‍රී ලංකා කණ්ඩායමේ ස්ථානයක් අහිමි වූ කුසල්, බංග්ලාදේශ තරගාවලියේදී නැවතත් කණ්ඩායමට ඇතුළත් විය. චන්දික හතුරුසිංහ මහතා පුහුණුකරු ධූරය බාරගැනීමෙන් පසු ශ්‍රී ලංකා පිල සහභාගි වූ පළමු ටෙසට් තරගයේදීම ලකුණු 196 ක් රැස්කිරීමට සමත් විය.\r\nඉන්දියාවට එරෙහිව පැවැති අවසන් ටෙස්ට් තරගයේදී මෙන්ම බංග්ලාදේශයට එරෙහිව පැවැති පළමු ටෙස්ට් තරගයේදීද ශතක ලබාගත් ධනංජය ද සිල්වා ස්ථාන 8 ක් ඉදිරියට එමින් ටෙස්ට් පිතිකරුවන් අතර 38 වැනි ස්ථානයට පත්ව සිටියි. ඉන්දීය තරගාවලියේදී ටෙස්ට් වරම් දිනාගත් රොෂේන් සිල්වා සිය මංගල ටෙස්ට් තරගයේදීම අර්ධ ශතකයක් ලබාගනිමින් ශ්‍රී ලංකා කණ්ඩායම පරාජයෙන් ගලවාගත් අතර බංග්ලාදේශයට එරෙහි පැවැති තරගයේදී ලබාගත් ශතකයත් සමගින් ස්ථාන 28 ක් ඉදිරියට පැමිණ තිබේ. මේ වන විට ඔහු ටෙස්ට් පිතිකරුවන් අතර 78 වැනි ස්ථානයේ පසුවේ.\r\nටෙස්ට් ශ්‍රේණිගත කිරීම්වලට අනුව පළමු පිතිකරුවන් 10 දෙනා අතර රැදී සිටි එකම ශ්‍රී ලංකා පිතිකරුවා වන දිනේෂ් චන්දිමාල්, මේ වන විට ලබා සිටින ප්‍රසාද ලකුණු සංඛ්‍යාව 746 කි. එය සිය ක්‍රීඩා දිවියේදී ඔහු ලබාගත් ඉහළම ප්‍රසාද ලකුණු සංඛ්‍යාව ලෙසද සටහන් වේ.\r\nබංග්ලාදේශ තරගය ආරම්භ වීමට පෙර ටෙස්ට් පිතිකරුවන් අතර 24 වැනි ස්ථානයේ පසුවූ ශ්‍රී ලංකා ආරම්භක පිතිකරු දිමුත් කරුණාරත්න, එම තරගයේදී ලකුණු නොලබා දැවී යෑම නිසා ස්ථාන 4 ක් පසුබසිමින් 28 වැනි ස්ථානයට ඇද වැටී ඇත.\r\nලොව පළමු ටෙස්ට් පන්දු යවන්නන් 10 දෙනා අතර රැදී සිටි එකම ශ්‍රී ලංකා පන්දු යවන්නා වූ රංගන හේරත් බංග්ලාදේශ ටෙස්ට් තරගයේදී කැපී පෙනෙන දස්කම් නොදැක්වීම හේතුවෙන් 6 වැනි ස්ථානයේ සිට 7 වැනි ස්ථානය දක්වා ස්ථානයක් පසුබැස තිබේ. මේ වන විට ඔහු ලබා සිටින ප්‍රසාද ලකුණු සංඛ්‍යාව 784 කි.",
        "date": "2018-02-06 18:32:07",
        "sid": "225",
        "title": "කුසල් මෙන්ඩිස් ඉහළ නගී",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ සුපිරි කණ්ඩායම් අට සමගින් පැවැත්වෙන තරග වටයේ දෙවැනි සතිය අවසන්වන විට ප්‍රසාද ලකුණු සටහනේ තවත් ඉදිරියට යෑමට ප්‍රසාද ලකුණු 82.02 ක් ලබාගත් හලාවත මේරියන්ස් කණ්ඩායම සමත්විය.\r\nමූලික වටයේ රැස්කළ ප්‍රසාද ලකුණු සමගින් සුපිරි වටය සදහා පැමිණි හලාවත මේරියන්ස් කණ්ඩායම තරග 5 කට සහභාගිවී ඉන් තරග 4 ක් ජයගෙන ඇති අතර එක් තරගයක ලකුණු සමවීමෙන් අවසන්වී ඇත.\r\nප්‍රසාද ලකුණු 70.81 ක් ලබාගත් එස්.එස්.සී. කණ්ඩායම දෙවැනි ස්ථානයෙත් ප්‍රසාද ලකුණු 54.01 ක් ලබාගත් බී.ආර්.සී. කණ්ඩායම ප්‍රසාද ලකුණු සටහනේ තෙවැනි ස්ථානයෙත් පසුවන්නේය.\r\nපළඟ ශූරතාව සදහා පැවැත්වෙන තරග වටයේ දෙවැනි සතිය අවසන්වන විට ප්‍රසාද ලකුණු සටහනේ පෙරමුණ ගැනීමට ප්‍රසාද ලකුණු 42.74 ක් ලබාගත් ද්‍රවිඩ සංගම් පිල සමත්විය.\r\nබදුරලිය කණ්ඩායම ප්‍රසාද ලකුණු 36.24 ක් ලබාගනිමින් දෙවැනි ස්ථානයෙත් යුදහමුදා කණ්ඩායම ප්‍රසාද ලකුණු 35.95 ක් ලබාගනිමින් ප්‍රසාද ලකුණු සටහනේ තෙවැනි ස්ථානයෙත් පසුවන්නේය.",
        "date": "2018-02-07 11:46:32",
        "sid": "226",
        "title": "මේරියන්ස් සුපිරි වටයේ ඉදිරියටම",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ක්‍රිකට් තරගාවලියේ ‘බී’ ශ්‍රේණිය යටතේ පැවැත්වෙන තරගාවලියේ අටවැනි සතිය අවසාන වන විට ප්‍රසාද ලකුණු සටහනේ පෙරමුණ ගැනීමට ප්‍රසාද ලකුණු 75.07 ක් ලබාගත් මීගමුව ක්‍රීඩා සමාජය සමත්විය.\r\n තරග හතකට සහභාගිවී ඇති මීගමුව ක්‍රීඩා සමාජය තරගයක් ජයගෙන ඇති අතර තරග පහක් ජය පරාජයෙන් තොරව අවසන් කරගෙන එක් තරගයක ලකුණු සමවී ඇත.\r\n ප්‍රසාද ලකුණු 69.15 ක් ලබාගත් ලංකන් ක්‍රීඩා සමාජයට ප්‍රසාද ලකුණු සටහනේ දෙවැනි ස්ථානය හිමිවී ඇති අතර ප්‍රසාද ලකුණු 67.44 ක් ලබාගත් ගුවන් හමුදා ක්‍රීඩා සමාජය ප්‍රසාද ලකුණු සටහනේ තෙවැනි ස්ථානය දක්වා පහත වැටී ඇත.",
        "date": "2018-02-07 12:05:00 |",
        "sid": "227",
        "title": "මීගමුව පෙරමුණ ගනී",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී කිරිඳිවැල මධ්‍ය මහා විද්‍යාලයට එරෙහිව ඉනිමක සහ ලකුණු 123 ක ජයක් හිමිකර ගැනීමට ගලහිටියාව මධ්‍ය මහා විද්‍යාලය ඊයේ (06 වැනිදා) සමත්විය. මෙම තරගය කිරිඳිවැල උපාලි ගුණරත්න ක්‍රීඩාංගණයේදී පැවැත්විණි.\r\nගලහිටියාව මධ්‍ය මහා විද්‍යාලයේ සෙනේෂ් නදීශාන් (81) අර්ධ ශතකයක් සහ කඩුලු 3 ක් දවාගනිමින් පිත්තෙන් මෙන්ම පන්දුවෙන්ද දස්කම් දැක්වීය.",
        "date": "2018-02-07 16:07:35",
        "sid": "228",
        "title": "ගලහිටියාව මැදි විදුහලට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී බලපිටිය රේවත විද්‍යාලයට එරෙහිව ඉනිමක සහ ලකුණු 196 ක ජයක් හිමිකර ගැනීමට මහනුවර ශාන්ත අන්තෝනී විද්‍යාලය ඊයේ (06 වැනිදා) සමත්විය. මෙම තරගය රත්ගම මහජන ක්‍රීඩාංගණයේදී පැවැත්විණි.\r\nමහනුවර ශාන්ත අන්තෝනී විද්‍යාලයේ සුනෙර ජයසිංහ (133) සහ මොහොමඞ් අබ්සාර් (113) ශතක රැස්කරමින් පිත්තෙනුත් නිම්නක ජයතිලක කඩුලු 9 ක් දවාගනිමින් පන්දුවෙනුත් දස්කම් දැක්වූහ.",
        "date": "2018-02-07 16:10:19",
        "sid": "229",
        "title": "ශා. අන්තෝනී විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී අනුරාධපුර මධ්‍ය මහා විද්‍යාලයට එරෙහිව ඉනිමක සහ ලකුණු 195 ක ජයක් හිමිකර ගැනීමට කළුතර තිස්ස විද්‍යාලය ඊයේ (06 වැනිදා) සමත්විය. මෙම තරගය කළුතර තිස්ස විද්‍යාලීය ක්‍රීඩාංගණයේදී පැවැත්විණි.\r\nදක්ෂ පන්දුයැවීමක නිරතවූ කළුතර තිස්ස විද්‍යාලයේ රොහාන් සංජය ලකුණු 77 කට කඩුලු 5 ක් දවාගනිමින් පන්දුවෙන් දස්කම් දැක්වූ අතර ඔහුට අනගි සහයක් දැක්වූ රොහාන් සංජය ලකුණු 61 කට කඩුලු 7 ක් දවාගත්තේය.",
        "date": "2018-02-07 16:13:00",
        "sid": "230",
        "title": "රොහාන් කළුතර තිස්සට ජයගෙනෙයි",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව සහ බංගලාදේශය අතර පළමු ටෙස්ට් තරගය පැවැති චිතගොන් හි අහමඞ් චවුද්‍රි ක්‍රීඩාංගණය ටෙස්ට් තරගවලට නුසුදුසු බවට එම තරගයේ තීරකවරයා ලෙස කටයුතු කළ  ඩේවිඩ් බූන් මහතා අන්තර් ජාතික ක්‍රිකට් සභාවට වාර්තා කර තිබේ.\r\nඊට හේතු වී ඇත්තේ එම තරගයේදී කණ්ඩායම් දෙකේ පිතිකරුවන් ශතක 5 ක් සහ අර්ධ ශතක 6 ක් වාර්තා කිරීමට සමත් වීමත්, තරගය පැවැති දින 5 දී පන්දු යවන්නන්ට දවාගත හැකි වූයේ කඩුලු 24 ක් පමණක් වීමත්ය.\r\n චිතගොන් තණතිල්ලේ වේග පන්දු යවන්නන්ට කිසිදු දෝලනයක් ලබාගත නොහැකිවූ  බවත්, තරගය පුරා පන්දුවේ ඉපිළීමේ වෙනස්කම් තිබූ බවත්, දඟ පන්දු යවන්නන්ට පන්දුව දඟකැවීමට කිසිදු ඉඩක් නොලැබුණ බවත් බූන් මහතාගේ වාර්තාවේ සටහන් වේ.\r\nබූන් මහතාගේ වාර්තාව සැලකිල්ලට ගැනීමෙන් අනතුරුව ජාත්‍යන්තර ක්‍රිකට් නීති රීති වලට අනුව චිතගොන් ක්‍රීඩාංගණයට දඩුවම් ලකුණුක් ලබාදීමට අන්තර් ජාතික ක්‍රිකට් සභාව පියවර ගෙන තිබේ.\r\nඉදිරි වසර 5 ක කාලය සඳහා එම දඩුවම් ලකුණු බල පැවැත්වෙන බවත්, එම කාල සීමාවේදී  තවත් දඩුවම් ලකුණු 5 ක් එක් වුවහොත් අහමඞ් චවුද්‍රි ක්‍රීඩාංගණයේදී තරග පැවැත්වීම වසර 5 කට තහනම් කිරීමට සිදුවන බවත් අන්තර් ජාතික ක්‍රිකට් සභාව නිවේදනය කළේය.\r\nශ්‍රී ලංකා කණ්ඩායමේ අරම්භක පිතිකරු දිමුත් කරුණාරත්නද තරගයෙන් අනතුරුව චිතගොන් ක්‍රීඩාංගණය ටෙස්ට් තරග සඳහා නුසුදුසු බව පවසා සිටියේය.",
        "date": "2018-02-07 16:29:00",
        "sid": "231",
        "title": "චිතගොන් ක්‍රීඩාංගණයට දඬුවම් ලකුණක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී පානදුර ශාන්ත ජෝන් විද්‍යාලයට එරෙහිව පළමු ඉනිමේ ජයක් හිමිකර ගැනීමට කෝට්ටේ ජනාධිපති විද්‍යාලය ඊයේ (06 වැනිදා) සමත්විය. මෙම තරගය පානදුර ශාන්ත ජෝන් විද්‍යාලීය ක්‍රීඩාංගණයේදී පැවැත්විණි.\r\nකෝට්ටේ ජනාධිපති විද්‍යාලයේ රිෆාස් මොහොමඞ් (70), ටශික නිර්මාල් (92), හිරුණ සිගේරා (81) සහ ගනිඳු දෙව්මිණ (61) අර්ධ ශතක රැස්කරමින් පිත්තෙන් දස්කම් දැක්වූ අතර හසිඳු ප්‍රමුක කඩුලු 7 ක් දවාගනිමින් පන්දුවෙන් දස්කම් දැක්වීය.",
        "date": "2018-02-07 16:56:19",
        "sid": "232",
        "title": "කෝට්ටේ ජනාධිපතියට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ශාන්ත පීතර විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ නාලන්ද විද්‍යාලය ඊයේ (06 වැනිදා) සමත්විය. මෙම තරගය කොළඹ නාලන්ද විද්‍යාලීය ක්‍රීඩාංගණයේදී පැවැත්විණි.\r\nලක්ෂිත රසාංජන කඩුලු 5 ක් දවාගනිමින් කොළඹ නාලන්ද විද්‍යාලය වෙනුවෙන් පන්දුවෙන් දස්කම් දැක්වීය.",
        "date": "2018-02-07 17:02:52",
        "sid": "233",
        "title": "නාලන්ද විද්‍යාලය පළමු ඉනිම ජයගනී",
        "wid": "1"
    },
    {
        "category": "ක්‍රිකට්",
        "content": "රී ලංකාවට එරෙහිව පැවැත්වෙන විස්සයි20 ක්‍රිකට් තරගාවලියේදී බංග්ලාදේශ කණ්ඩායම මෙහෙයවීම සඳහා නම් කරනු ලැබ සිටි තුන් ඉරියව් ක්‍රීඩක සකීබ් අල් හසන්, දෙරට අතර පැවැත්වෙන පළමු විස්සයි20 තරගයට සහභාගි වීම අවිනිෂ්චිත බව එරට ක්‍රිකට් පාලක මණ්ඩලය නිවේදනය කර සිටියි.\r\nඊට හේතුවී ඇත්තේ ඔහුගේ වම් අතේ තුවාලය තවමත් පූර්ණ වශයෙන් සුව වී නොතිබීමයි. ශ්‍රී ලංකාව, සිම්බාබ්වේ සහ බංග්ලාදේශය අතර පැවැති තුන් කොන් එක්දින තරගාවලියේ අවසන් මහ තරගය අතරතුර වම් අත තුවාල වීම නිසා සකීබ්ට ශ්‍රී ලංකාවට එරෙහිව පැවැති ටෙස්ට් තරගාවලියද අහිමි විය.\r\nසකීබ් ක්‍රීඩා නොකිරීම නිසා ටෙස්ට් තරගාවලියේදී බංග්ලාදේශ කණ්ඩායමේ නායකත්වය දැරූ මහමදුල්ලා රියාද්, ලබන 15 වැනිදා ඩකාහිදී පැවැත්වෙන පළමු විස්සයි20 තරගයේදීත් බංග්ලාදේශ කණ්ඩායම මෙහෙයවීමට නියමිතය.\r\nබංග්ලාදේශ ක්‍රිකට් තේරීම් කමිටුවේ සභාපති මින්හජුල් ආබ්ඩීන් පවසන පරිදි සකීබ්ගේ අතේ තුවාලයට දමා තිබූ මැහැම් මේ වන විට ඉවත් කර ඇති අතර එය සම්පූර්ණයෙන්ම සුව වීම සඳහා තවත් කෙටි කාලයක් ගතවනු ඇත.\r\n“ඊයේ (10 වැනිදා) ඔහුගේ අතේ මැහැම් කපා ඉවත් කළා. නමුත් ඒ තුවාලය සුව වෙන්න තව ටික දවසක් යාවි. අපි බලාපොරොත්තු වෙනවා ඔහුට දෙවැනි තරගයට ක්‍රීඩා කරන්න පුලුවන් වේවි කියලා.” යැයි ආබ්ඩීන් මහතා පැවසීය.",
        "date": "2018-02-11 17:40:11",
        "sid": "234",
        "title": "සකීබ්ගේ ආගමනය සැක සහිතයි",
        "wid": "1"
    },
    {
        "category": "ක්‍රිකට්",
        "content": "ඉන්දියාවට එරෙහිව ඊයේ (10 වැනිදා) ජොහැන්නස්බර්ග්හිදී පැවැති එක්දින ක්‍රිකට් තරගයේදී නියමිත වේලාවට ඕවර සංඛ්‍යාව යවා නිම කිරීමට අපොහොසත් වීම නිසා (මන්දගාමී පන්දු යැවීමක නිරත වීම නිසා) දකුණු අප්‍රිකානු කණ්ඩායමට තරග මුදලින් 10% ක් දඩ වශයෙන් ගෙවීමට අන්තර් ජාතික ක්‍රිකට් සභාව නියම කර තිබේ.\r\nතරග 6 කින් සමන්විත එක්දින තරගාවලියේ සිවුවැනි තරගය ලෙස පැවැති එම තරගයෙන් ඩක්වත් ලුවිස් න්‍යායට අනුව ඉන්දීය කණ්ඩායම පරදවා කඩුලු 5 ක ජයක් අත්කර ගැනීමට දකුණු අප්‍රිකානු ක්‍රීඩකයෝ සමත් වූහ.\r\nමෙම තරගයේ නියමිත කාලය තුළදී එක් ඕවරයක් අඩුවෙන් යැවීම හේතුවෙන් දකුණු අප්‍රිකානු කණ්ඩායමේ නායකයා ලෙස කටයුතු කළ ඒඩන් මර්ක්‍රම්ට සිය තරග මුදලින් 20% ක්ද, කණ්ඩායමේ සෙසු ක්‍රීඩකයන්ට තරග මුදලින් 10% ක්ද දඩ වශයෙන් ගෙවීමට නියම කිරීමට තරග තීරක ඇන්ඩි පයික්‍රොෆ්ට් මහතා පියවර ගෙන තිබේ.\r\nප්‍රධාන විනිසුරුවන් වූ අලීම් ඩාර්, බොංගනි ජේලේ, තෙවැනි විනිසුරු ඉයන් ගවුල්ඞ් සහ සිවුවැනි විනිසුරු ෂොන් ජෝජ් විසින් ඒ සම්බන්ධයෙන් පැමිණිළි කරනු ලැබීමත් සමග පයික්‍රොෆ්ට් මහතා අප්‍රිකානු කණ්ඩායමට මෙලෙස දඩ පැනවීමට කටයුතු කර තිබේ.\r\nතවත් මාස 12 ක් ඇතුළත මර්ක්‍රම්ගේ නායකත්වය යටතේ දකුණු අප්‍රිකානු කණ්ඩායම මන්දගාමී පන්දු යැවීමක නිරත වීමේ වරදට හසුවුව හොත් මර්ක්‍රම්ට තරග තහනමකට ලක්වීමටද සිදුවනු ඇත.",
        "date": "2018-02-11 18:27:58",
        "sid": "235",
        "title": "දකුණු අප්‍රිකානු පිලට දඩ",
        "wid": "1"
    },
    {
        "category": "ක්‍රිකට්",
        "content": "‘ඩයලොග් 4G- සන්ඬේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ (2018) 19 වැනි සතිය නිමාවන විට තවදුරටත් කාණ්ඩ තුනේම පෙරමුණ රැක ගැනීමට ඉකුත් සතියේදී එම කාණ්ඩවල පෙරමුණේ පසුවූ ක්‍රීඩක ක්‍රීඩිකාවෝ සමත්ව සිටිති. නොවැළැක්විය හැකි හේතුවක් නිසා මෙම සතියේදී කූපන්පත් මගින් පළ කළ මනාප පමණක් සැලකිල්ලට ගෙන ඇති අතර අන්තර්ජාලය ඔස්සේ පළ කර තිබූ මනාප ලබන සතියේදී ක්‍රීඩක ක්‍රීඩිකාවන්ගේ සමස්ත ඡන්ද ගොන්නට එක්වනු ඇත.\r\nමේ වන විට සමස්ත ලංකා පාසල් කාණ්ඩයේ පෙරමුණ රැකගෙන සිටින ගල්කිස්ස සාන්ත තෝමස් විදුහලේ ඩෙලන් පීරිස් ගෙවී ගිය සතිය තුළදී ලබාගත් ඡන්ද 547 ත් සමග මේ වන විට ලබා සිටින මුළු ඡන්ද සංඛ්‍යාව 22,706 කි. එම කාණ්ඩයේ දෙවැනි ස්ථානයේ රැදී සිටින බම්බලපිටිය ශාන්ත පීතර විදුහලේ සචින් සිල්වා මේ වන විට ලබා සිටින මුළු ඡන්ද සංඛ්‍යාව 13,686 ක් වන අතර ගෙවී ගිය සතිය තුළදී ඔහු ලබාගෙන ඇත්තේ ඡන්ද 9 ක් පමණි. ඒ අනුව ඩෙලන් සහ සචින් අතර පැවැති ඡන්ද පරතරය 9,020 ක් දක්වා ඉහළ ගොස් තිබේ.\r\nකොළඹ ඩී.එස්. සේනානායක විදුහලේ විහන් ගුණසේකර සහ කොළඹ ආනන්ද විදුහලේ අසේල් සිගේරා පිළිවෙලින් ඡන්ද 4,667 ක් සහ 3,058 ක් බැගින් ලබා සමස්ත ලංකා පාසල් කාණ්ඩයේ තෙවැනි සහ සිවුවැනි ස්ථානවල රැදී සිටිති.\r\nනැගී එන කාණ්ඩයේ පෙරමුණ ගෙන සිටින කොළඹ කේරි විදුහලේ දෙනුවන් පෙරේරා ඡන්ද 11,775 ක් ලබා සිටින අතර රත්නපුර ශාන්ත ඇලවීෂියස් විදුහලේ කෙනුල ගුණරත්න ඡන්ද 8,454 ක් ලබා එම කාණ්ඩයේ දෙවැනි ස්ථානයේ පසුවේ. ගෙවී ගිය සතියේදී ඡන්ද 404 ක් ලබාගැනීමට දෙනුවන් සමත්ව ඇති අතර එහිදී කෙනුල ලබාගෙන ඇති ඡන්ද සංඛ්‍යාව 877 කි.\r\nබාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සිය ඡන්ද සංඛ්‍යාව 7,266 ක් දක්වා වර්ධනය කරගෙන ඇති අතර එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 6,293 කි. ඒ අනුව ඔවුන් දෙදෙනා අතර පළමු සහ දෙවැනි ස්ථාන සඳහා පවතින පරතරය ඡන්ද 933 කි.\r\nමෙම තරගයට අදාළ කූපන්පත් විජය පුවත්පත් සමාගමේ ලංකාදීප, අද, ඬේලි මිරර් සහ ඬේලි එෆ්.ටී. යන දිනපතා පුවත්පත්වලද, ‘සන්ඬේ ටයිම්ස්’ සහ ‘දේශය’ යන සති අන්ත පුවත්පත්වලද අන්තර්ගත වේ. තමන් කැමතිම පාසල් ක්‍රිකට් ක්‍රීඩකයා වෙනුවෙන් මනාප පළ කිරීම සඳහා ලබන වසරේ අප්‍රේල් මාසය දක්වා පාඨකයන්ට අවස්ථාව තිබේ. www.dialog.lk/cricket  යන වෙබ් අඩවියට පිවිසීමෙන් අන්තර් ජාලය ඔස්සේ මනාප පළ කිරීමටද පාඨකයන්ට අවස්ථාව හිමිවේ.\r\nකූපන්පත් මගින් යොමු කෙරෙන මනාප සහ අන්තර් ජාලය මගින් පළකරන මනාප සතිපතා ගණනය කෙරෙන අතර එහි නිල ප්‍රතිඵල ‘සන්ඬේ ටයිම්ස්’ පුවත්පතේ මෙන්ම ‘සන්ඬේ ටයිම්ස්’ වෙබ් අඩවියේද ‘ලංකදීප’ පුවත් පතේ සහ ‘කෙළිමඬළ’ වෙබ් අඩවියේත් පළකෙරේ.",
        "date": "2018-02-12 11:47:29",
        "sid": "236",
        "title": "ඩෙලන් පරතරය වැඩිකර ගනී",
        "wid": "1"
    },
    {
        "category": "ක්‍රිකට්",
        "content": "අවසන් මහ තරගයේදී හුං හොම් ජගුවර්ස් කණ්ඩායම හමුවේ ලකුණු 6 ක තියුණු පරාජයක් ලැබීම හේතුවෙන් කුමාර් සංගක්කාර නායකත්වය දැරූ ගැලැක්සි ග්ලැඩියේටර්ස් කණ්ඩායමට ‘හොං කොං බ්ලිට්ස්’ විස්සයි20 ක්‍රිකට් තරගාවලියේ අනු ශූරතාවෙන් සෑහීමකට පත් වීමට සිදුවිය.\r\nග්ලැඩියේටර්ස් කණ්ඩායමට ඕවර 20 අවසානයේ කඩුලු 4 ක් දැවී රැස්කරගත හැකි වූයේ ලකුණු 194 ක් පමණි. එහිදී පන්දු 47 කට මුහුණදුන් සංගක්කාර, වේගවත් ඉනිමක් ක්‍රීඩා කරමින් හයේ පහර 7 ක් සහ හතරේ පහර 4 ක් සමග ලකුණු 76 ක් ලබාගත්තද, සිය කණ්ඩායම ජයග්‍රහණය කරා රැගෙන යෑමට ඔහු අපොහොසත් විය.\r\nජයග්‍රහණය සඳහා ලකුණු 201 ක ඉලක්කයක් හඹා යද්දී බලාල් මුහම්මද් (33) සමග එක්ව ග්ලැඩියේටර්ස් කණ්ඩායමේ පළමු කඩුල්ල වෙනුවෙන් පන්දු 64 කදී ලකුණු 101 ක වේගවත් සම්බන්ධතාවක් ගොඩනැගීමටද සංගක්කාර සමත් විය. පන්දු 33 කදී ලකුණු 33 ක් ලබාගත් මුහම්මද්ගේ ඉනිමට හයේ පහරක් සහ හතරේ පහර 3 ක් ඇතුළත් විය.\r\nග්ලැඩියේටර්ස් කණ්ඩායමේ 6 වැනි පිතිකරු ලෙස පිටියට පිවිසි ජේම්ස් ෆ්‍රෑන්ක්ලින් හයේ පහර 3 ක් සහ හතරේ පහර 2 ක් සමග පන්දු 13 කදී ලකුණු 31 ක් රැස්කිරීමට සමත් වුවද, සෙසු මැද පෙළ පිතිකරුවන්ගෙන් ලැබුණු සහයෝගය මදි වීම නිසා ඔහුට ග්ලැඩියේටර්ස් කණ්ඩායම පරාජයෙන් ගළවා ගැනීමට නොහැකි විය.\r\nපළමුවෙන් පන්දුවට පහරදුන් හුංහොම් ජගුවර්ස් කණ්ඩායම වෙනුවෙන් ප්‍රවේගකාරී පිතිහරඹයක නිතර වූ නිසාකත් ඛාන් පන්දු 52 කදී ලකුණු 93 ක් රැස්කළේ හයේ පහර 6 ක් සහ හතරේ පහර 8 ක් සමගිනි. ජොහාන් බෝතා (36) සමග එක්ව ජගුවර්ස් කණ්ඩායමේ තෙවැනි කඩුල්ල වෙනුවෙන් පන්දු 50 කදී ලකුණු 89 ක සම්බන්ධතාවක් ගොඩනැගීමටද ඛාන් සමත් විය. පන්දු 22 කදී වාර්තා වු බෝතාගේ ඉනිම හයේ පහර 2 කින් සමන්විත විය.\r\nඑහිදී දක්ෂ පන්දු යැවීමද නිරත වූ ඉම්රාන් අරීෆ් ලකුණු 49 කට කඩුලු 4 ක් දවාගත් අතර ඔහුට අනගි සහායක් දුන් අර්ෂඞ් මොහොමඞ් ලකුණු 31 කට කඩුලු 2 ක් දවාගත්තේය.\r\nහුංහොම් ජගුවර්ස් කණ්ඩායම - ඕවර 20 කදී 7 කට 200\r\n(නිසාකත් ඛාන් 93, ජෙහාන් බෝතා 36, ඩැරන් සැමී 21, ඉම්රාන් අරීෆ් 49/4, අර්ෂඞ් මොහොමඞ් 31/2)\r\nගැලැක්සි ග්ලැඩියේටර්ස් කණ්ඩායම - ඕවර 20 කදී 4 කට 194\r\n(බලාල් මුහම්මද් 33, කුමාර් සංගක්කාර 76, ඇන්ටන් ඩෙව්සිච් නොදැවී 27, ජේම්ස් ෆ්‍රෑන්ක්ලින් නොදැවී 31)",
        "date": "2018-02-12 11:55:41",
        "sid": "237",
        "title": "සංගාගේ වෑයම අපතේ යයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී කෑගලු විද්‍යාලයට එරෙහිව ඉනිමක සහ ලකුණු 153 ක ජයක් හිමිකර ගැනීමට පානදුර ශ්‍රී සුමංගල විද්‍යාලය ඊයේ (12 වැනිදා) සමත්විය.\r\nමෙම තරගය පානදුර ශාන්ත ජෝන් විදුහල් ක්‍රීඩාංගණයේදී පැවැත්විණි.\r\nපානදුර ශ්‍රී සුමංගල විද්‍යාලයේ පසිඳු සහනජිත් ශතකයක් ලබාගනිමින් (නොදැවී 103) පිත්තෙන් දස්කම් දැක්වූ අතර නිපුන දේශාන් අර්ධ ශතකයක් සහ කඩුලු 6 ක් දවාගනිමින් පිත්තෙන් මෙන්ම පන්දුවෙන්ද දස්කම් දැක්වීය.",
        "date": "2018-02-13 16:50:44",
        "sid": "238",
        "title": "ශ්‍රී සුමංගල විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මොරටුව වේල්ස් කුමර විදුහලට එරෙහිව ලකුණු 90 ක ජයක් හිහිකර ගැනීමට මීගමුව මාරිස්ටෙලා විද්‍යාලය ඊයේ (12 වැනිදා) සමත්විය. මෙම තරගය කඳිරාන ක්‍රීඩාංගණයේදී පැවැත්විණි.\r\nමීගමුව මාරිස්ටෙලා විද්‍යාලයේ පසිඳු උස්හෙට්ටි ඉනිම දෙකෙහිදිම කඩුලු 5 බැගින් දවාගනිමින් දවාගත් අතර රවිඳු ප්‍රනාන්දු වේල්ස් කුමර විද්‍යාලීය දෙවැනි ඉනිමේදී කඩුලු 5 ක් දවාගනිමින් පන්දුවෙන් දස්කම් දැක්වීය.\r\nමොරටුව වේල්ස් කුමර විදුහලේ සවිඳු පිරීස් කඩුලු 8 ක් දවාගනිමින් තරගය පුරා පන්දුවෙන් දස්කම් දැක්වීය.",
        "date": "2018-02-13 16:53:04",
        "sid": "239",
        "title": "මීගමුව මාරිස්ටෙලාට ලකුණු 90 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී මතුගම ආනන්ද ශාස්ත්‍රාලයට එරෙහිව ඉනිමක සහ ලකුණු 66 ක ජයක් හිමිකර ගැනීමට නුගේගොඩ ශාන්ත ජෝන් විද්‍යාලය ඊයේ (12 වැනිදා) සමත්විය.\r\nමෙම තරගය පාදුක්ක සිරි පියරතන ක්‍රීඩාංගණයේදී පැවැත්විණි.\r\nනුගේගොඩ ශාන්ත ජෝන් විද්‍යාලයේ හිරූෂ සංදීප ශතකයක් (නොදැවී 109) ලබාගනිමින් පිත්තෙන් දස්කම් දැක්වූ අතර තනූෂ සඳරුවන් සහ මිතිල පූර්ණජිත් කඩුලු 6 බැගින් දවාගනිමින් තරගය පුරා පන්දුවෙන් දස්කම් දැක්වූහ.",
        "date": "2018-02-13 16:55:33",
        "sid": "240",
        "title": "ශා. ජෝන් විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ඩී.එස්. සේනානායක විද්‍යාලයට එරෙහිව කඩුලු 10 ක ජයක් හිමිකර ගැනීමට ගාල්ල ශාන්ත ඇලවිෂියස් විද්‍යාලය ඊයේ (12 වැනිදා) සමත්විය. මෙම තරගය ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්විණි.\r\nගාල්ල ශාන්ත ඇලවිෂියස් විද්‍යාලයේ කවිත දිල්ශාන් කඩුලු 9 ක් දවාගනිමින් පන්දුවෙන් දස්කම් දැක්වීය.",
        "date": "2018-02-13 17:06:25",
        "sid": "241",
        "title": "ශා.ඇලවිෂියස් විද්‍යාලයට කඩුලු 10 ක ජයක්",
        "wid": "1"
    },
    {
        "category": "ක්‍රිකට්",
        "content": "එංගලන්තය, නවසීලන්තය සහ ඕස්ටේ්‍රලියාව අතර පැවැත්වෙන තුන්කොන් විස්සයි20 ක්‍රිකට් තරගාවලියේ සිවුවැනි තරගය ලෙස එංගලන්තය සහ නවසීලන්තය අතර අද (13 වැනිදා) පැවැති තරගයෙන් ලකුණු 12 ක ජයක් අත්කර ගැනීමට නවසීලන්ත කණ්ඩායම සමත් විය.\r\nජයග්‍රහණය සඳහා ලකුණු 197 ක ඉලක්කයක් හඹාගිය එංගලන්ත කණ්ඩායමට නියමිත ඕවර 20 අවසානයේ කඩුලු 9 ක් දැවී රැස්කරගත හැකි වූයේ ලකුණු 184 ක් පමණි. මිචෙල් සෑන්ට්නර්, ටේ‍රන්ට් බෝල්ට් සහ ඉෂ් සෝධි කඩුලු 2 බැගින් දවාගනිමින් එංගලන්ත කණ්ඩායමේ ජයග්‍රාහී මාවත අවහිර කළහ.  \r\nඑංගලන්ත කණ්ඩායමේ වැඩිම ලකුණු ලාභියා බවට පත් වූ ඬේවිඞ් මැලන් පන්දු 40 කදී හයේ පහර 2 ක් සහ හතරේ පහර 6 ක් සමගින් ලකුණු 59 ක් රැස්කළද, ඔහුට සිය කණ්ඩායම ජයග්‍රහණය කරා ගෙන යෑමට නොහැකි විය. මැලන් සහ ඇලෙක්ස් හේල්ස් (47) එක්ව දෙවැනි කඩුල්ල වෙනුවෙන් පන්දු 38 කදී ගොඩනැගූ ලකුණු 65 ක සම්බන්ධතාවද එංගලන්ත කණ්ඩායමේ ජයග්‍රහණය සඳහා ප්‍රමාණවත් නොවීය. පන්දු 24 කදී වාර්තා වූ හේල්ස්ගේ ඉනිමට හයේ පහර 3 ක් සහ හතරේ පහර 6 ක් ඇතුළත් විය.  \r\nපළමුවෙන් පන්දුවට පහරදුන් නවසීලන්ත කණ්ඩායමට සාර්ථක ආරම්භයක් ලබාදෙමින් දෙවැනි කඩුල්ල වෙනුවෙන් පන්දු 54 කදී ලකුණු 82 ක සම්බන්ධතාවක් ගොඩනැගීමට මාටින් ගප්ටිල් (65) සහ නායක කේන් විලියම්ස් (72) සමත් වූහ. පන්දු 46 කට මුහුණදුන් විලියම්ස්, සිය අර්ධ ශතකය හයේ පහර 4 කින් සහ හතරේ පහර 4 කින් අලංකාර කළ අතර පන්දු 40 කදී වාර්තා වූ ගප්ටිල්ගේ ඉනිම හයේ පහර 3 කින් සහ හතරේ පහර 6 කින් සමන්විත විය.\r\nඑහිදී එංගලන්ත කණ්ඩායමේ සාර්ථකම පන්දු යවන්නන් දෙදෙනා බවට පත් වූ ඬේවිඞ් විලී සහ ආදිල් රෂීඞ් ලකුණු 36 කට කඩුලු 2 බැගින් දවාගත්හ.\r\nනවසීලන්තය - ඕවර 20 කදී කඩුලු 5 ක් දැවී 196\r\n(මාටින් ගප්ටිල් 65, කේන් විලියම්සන් 72, මාක් චාප්මන් 20, ඬේවිඞ් විලී 36/2, ආදිල් රෂීඞ් 36/2)\r\nඑංගලන්තය - ඕවර 20 කදී කඩුලු 9 ක් දැවී 184\r\n(ඇලෙක්ස් හේල්ස් 47, ඬේව්ඞ් මැලන් 59, ඬේවිඞ් විලී 21, මිචෙල් සෑන්ට්නර් 29/2, ටේ‍රන්ට් බෝල්ට් 46/2, ඉෂ් සෝධි 49/2)",
        "date": "2018-02-13 19:58:11",
        "sid": "242",
        "title": "නවසීලන්තයට ලකුණු 12 ක ජයක්",
        "wid": "1"
    },
    {
        "category": "ක්‍රිකට්",
        "content": "බංග්ලාදේශයට එරෙහිව පැවැත්වෙන විස්සයි20 ක්‍රිකට් තරගාවලිය සඳහා නම් කරන ලද ශ්‍රී ලංකා සංචිතයට ඇතුළත්ව සිටි ආරම්භක පිතිකරු කුසල් පෙරේරා වෛද්‍ය උපදෙස් මත එම තරගාවලියට සහභාගි නොවන බව ශ්‍රී ලංකා ක්‍රිකට් ආයතනය නිවේදනය කරයි.  \r\nශ්‍රී ලංකාව, සිම්බාබ්වේ සහ බංග්ලාදේශය අතර පැවැති තුන් කොන් තරගාවලිය අතරතුර ඇලපතේ මස් පිඬුවක ඇදීමකින් පීඩා විඳීම නිසා කුසල්ට එම තරගාවලියෙන් ඉවත් වීමට සිදුවිය. සිම්බාබ්වේ කණ්ඩායමට එරෙහිව පැවැති දෙවැනි තරගය අතරතුර පන්දුවට පහරදෙමින් සිටියදී කුසල් එම ආබාධ තත්ත්වයට ලක් වූ අතර එම තරගාවලියේ මුල් තරග 3 දීම ශ්‍රී ලංකා ඉනිම ඇරඹූ ඔහු, එහිදී අර්ධ ශතකයක්ද සමගින් ලකුණු 130 ක් රැස්කළේය.\r\nකුසල් විස්සයි20 සංචිතයට ඇතුළත් කර තිබුණද, තවමත් ඔහුගේ ආබාධ තත්ත්වය පූර්ණ වශයෙන් සුව වී නොතිබීම හේතුවෙන් වෛද්‍යවරුන් ඔහුට විස්සයි20 තරගාවලියට සහභාගි වීමෙන් වැලකී සිටින ලෙස උපදෙස් ලබාදී තිබීම නිසා මෙම තීරණය ගෙන ඇතැයිද වාර්තා වේ.\r\nමේ දක්වා විස්සයි20 තරග 30 කදී ශ්‍රී ලංකාව නියෝජනය කර ඇති කුසල් එහිදී අර්ධ ශතක 7 ක් සමගින් රැස්කරගෙන සිටින ලකුණු සංඛ්‍යාව 816 කි. 2013 වසරේ ඩුබාහිදී පාකිස්තානයට එරෙහිව රැස්කළ ලකුණු 84 කුසල්ගේ ඉහළම විස්සයි20 ඉනිම වන අතර ඔහුගේ ලකුණු රැස්කිරීමේ සාමාන්‍යය 27.20 ක්ද, ලකුණු ලබාගැනීමේ වේගය 133.55 ක්ද ලෙස සටහන් වේ.\r\nකුසල්ගේ පෙරේරාගේ හිඩැස පිරවීම සඳහා යොවුන් ක්‍රීඩක කුසල් මෙන්ඩිස් විස්සයි20 කණ්ඩායමට ඇතුළත් කර තිබේ. ශ්‍රී ලංකාව වෙනුවෙන් විස්සයි20 තරග 8 කට ක්‍රීඩා කර ඇති මෙන්ඩිස් එහිදී ලබාගෙන ඇති ලකුණු සංඛ්‍යාව 74 කි. ඔහු අවසන් වරට විස්සයි20 තරගයක් සඳහා සහභාගී වී ඇත්තේ 2017 වසරේ පෙබරවාරි මස ඕස්ටේ්‍රලියාවට එරෙහිවය.\r\nදෙරට අතර පැවැත්වෙන තරග 2 කින් සමන්විත විස්සයි20 තරගාවලියේ පළමු තරගය 15 වැනිදා ඩකාහිදී පැවැත්වෙන අතර දෙවැනි තරගය 18 වැනිදා ශිලාත්හිදී පැවැත්වේ.",
        "date": "2018-02-13 20:06:10",
        "sid": "243",
        "title": "කුසල් පෙරේරා වෙනුවට කුසල් මෙන්ඩිස් කැඳවයි",
        "wid": "1"
    },
    {
        "category": "ක්‍රිකට්",
        "content": "දකුණු අප්‍රිකානු කණ්ඩායමට එරෙහිව පෝට් එලිසබෙත්හිදී ඊයේ (13 වැනිදා) පැවැති පස්වැනි එක්දින තරගයෙන් ලකුණු 73 ක පහසු ජයක් අත්කර ගැනීමට ඉන්දීය කණ්ඩායම සමත් විය. එම ජයත් සමග තවත් තරගයක් ඉතිරිව තිබියදීම තරග 6 කින් සමන්විත එක්දින තරගාවලිය 4-1 ක් ලෙස ජයගැනීමටද ඉන්දීයාවට හැකි විය.\r\nජයග්‍රහණය සඳහා ලකුණු 275 ක ඉලක්කයක් හඹා ගිය දකුණු අප්‍රිකානු කණ්ඩායම ඕවර 42.2 ක් අවසානයේ ලකුණු 201 කට සීමා කිරීමට කුල්දීප් යාදව් ප්‍රමුඛ ඉන්දීය පන්දු යවන්නෝ සමත් වූහ. දක්ෂ පන්දු යැවීමක නිතර වූ යාදව් ලකුණු 57 කට කඩුලු 4 ක් දවාගනිමින් ඉන්දීය කණ්ඩායමේ ජයග්‍රහණය ඉක්මන් කළේය. ඒ සඳහා ඔහුට අනගි සහායක් දුන් හර්දීක් පාණ්ඩ්‍යා සහ යුස්වින්දර් චාහල් කඩුලු 2 බැගින් දවාගත්හ.\r\nපන්දු 95 කදී හතරේ පහර 5 ක් සමග ලකුණු 71 ක් රැස්කරමින් දකුණු අප්‍රිකානු කණ්ඩායමට සාර්ථක ආරම්භයක් ලබාදුන් හෂීම් අම්ලා, ඉතා අවාසනාවන්ත ලෙස දුවද්දී දැවීයාමකට ලක්විය. ඬේවිඞ් මිලර් (36) සමග එක්ව සිවුවැනි කඩුල්ල වෙනුවෙන් පන්දු 83 කදී ලකුණු 62 ක සම්බන්ධතාවක් ගොඩනැගීමටද අම්ලා සමත් විය. පන්දු 51 කදී වාර්තා වූ මිලර්ගේ ඉනිමට හයේ පහරක් සහ හතරේ පහර 2 ක් ඇතුළත් විය.\r\nනායක ඒඞ්න් මාක්‍රම් පන්දු 32 කදී හයේ පහරක් සහ හතරේ පහර 4 ක් සමග ලකුණු 32 ක්ද, හෙයින්රිච් ක්ලාසෙන් පන්දු 42 කදී හයේ පහර 2 ක් සහ හතරේ පහර 2 ක් සමග ලකුණු 39 ක්ද රැස්කළ නමුත් දකුණු අප්‍රිකානු කණ්ඩායම පරාජයෙන් ගලවාගැනීමට ඔවුහු අපොහොසත් වූහ.\r\nපළමුවෙන් පන්දුවට පහරදුන් ඉන්දීය කණ්ඩායම වෙනුවෙන් ලකුණු 115 ක් රැස්කිරීමට ආරම්භක පිතිකරු රෝහිත් ශර්මා සමත් විය. පන්දු 126 කට මුහුණදුන් ශර්මා සිය 17 වැනි එක්දින ශතකය හයේ පහර 4 කින් සහ හතරේ පහර 11 කින් අලංකාර කළේය. විරාට් කෝලි (36) සමග එක්ව දෙවැනි කඩුල්ල වෙනුවෙන් පන්දු 109 කදී ලකුණු 105 ක සම්බන්ධතාවක් ගොඩනැගූ ශර්මා, ඉන් නොනැවතී ශ්‍රෙයාස් අයියර් (30) සමග එක්ව සිව්වැනි කඩුල්ල වෙනුවෙන් පන්දු 63 කදී ලකුණු 60 ක සම්බන්ධතාවක්ද ගොඩනගමින් ඉන්දීය ඉනිමේ ලකුණු සංඛ්‍යාව ඉහළ දැමීය.",
        "date": "2018-02-14 15:31:37",
        "sid": "244",
        "title": "ඉන්දියාව 4-1 කින් ද.අප්‍රිකාව පරදවයි",
        "wid": "1"
    },
    {
        "category": "ක්‍රිකට්",
        "content": "බංග්ලාදේශය, පාකිස්තානය සහ ඉන්දියාව හමුවේ පිට පිටම ලද විස්සයි20 තරග 8 ක පරාජයන් පසෙකලා, මාසයකට ආසන්න කාලයක් තුළ බංග්ලදේශයේදී ලැබූ සාර්ථකත්වයත් සමගින් ශ්‍රී ලංකා කණ්ඩාය හෙට (15 වැනිදා) ඩකා නුවර ශ්‍රේ බංග්ලා ක්‍රීඩාංගණයේදී බංග්ලාදේශයට එරෙහිව සිය සංචාරයේ විස්සයි20 පළමු තරගයට සහභාගීවේ.\r\nබංග්ලාදේශය සහ සිම්බාබ්වේ සමග පැවැති තුන්කොන් එක්දින තරගාවලිය මෙන්ම බංග්ලාදේශයට එරෙහිව පැවැති ටෙස්ට් තරගාවලියද ජයගත් ශ්‍රී ලංකාව, මේ වන විට විස්සයි20 තරගාවලියද ජයගනිමින් පූර්ණ තරග මාලා ජයක් අත්කර ගැනීමේ බලාපොරොත්තුවෙන් පසුවේ.\r\nකෙසේ වුවත් බංග්ලාදේශ කණ්ඩායම අද තරගයට පිවිසෙන්නේ සිය රට තුළදීම එක්දින තරගාවලියේදී මෙන්ම ටෙස්ට් තරගාවලියේදීද ශ්‍රී ලංකාව හමුවේ ලැබූ පරාජයේ අවමානයෙන් යම්තාක් හෝ ගැලවීමේ අරමුණෙනි. කෙසේ හෝ විස්සයි20 තරගාවලිය ජයගනිමින් සිය අභිමානය රැකගැනීම ඔවුන්ගේ එකම බලාපොරොත්තුව බවට පත් වී තිබේ.\r\nකෙසේ වුවත් කණ්ඩායම් දෙකම පළමු විස්සයි20 තරගයට සහභාගි වන්නේ ප්‍රබල ක්‍රීඩකයන් කිහිපදෙනෙක් නොමැතිවය. විවිධ ආබාධ තත්ත්වයන් හේතුවෙන් මෙම තරගාවලියේදී ශ්‍රී ලංකා කණ්ඩායමට නිත්‍ය නායක ඇන්ජලෝ මැතිව්ස්ගේ සහ කුසල් පෙරේරාගේ සේවය අහිමි වී තිබේ. බංග්ලාදේශටද මුෂ්ෆිකුර් රහීම්ගේ සහ මෂ්රෆී මොටාසාගේ සේවය අහිමි වී තිබේ. බංග්ලාදේශ කණ්ඩායමේ නිත්‍ය නායක සකීබ් අල් හසන්ද පළමු විස්සයි20 තරගයට සහභාගී නොවන අතර දෙවැනි තරගයටද ඔහුගේ සහභාගීත්වය අවිනිෂ්චිත තත්ත්වයක පවතී.\r\nකුසල් පෙරේරා වෙනුවට මුල් පෙළ පිතිකරු කුසල් මෙන්ඩිස් ශ්‍රී ලංකා කණ්ඩායමට ඇතුළත් කෙරුණද, අද පැවැත්වෙන තරගයේදී ඔහුට අවස්ථාවක් හිමිවීම අවම තත්ත්වයක පවතී. මුෂ්ෆිකුර් රහීම් වෙනුවට කඩුලු රකින ක්‍රීඩක මොහොමඞ් මිතුන්ද, සකීබ් අල් හසන් වෙනුවට වමතින් දඟ පන්දු යවන ක්‍රීඩක නස්මුල් ඉස්ලාම්ද බංග්ලාදේශ සංචිතයට කැඳවා සිටිති.\r\nඒ අනුව අද තරගයේදී දිනේෂ් චන්දිමාල් විසින් ශ්‍රී ලංකා කණ්ඩායමද, මහමදුල්ලා රියාද් විසින් බංග්ලාදේශ කණ්ඩායමද මෙහෙයවනු ඇත. 2013 වසරේ සිට 2017 වසර දක්වා විස්සයි20 තරග 22 කදී චන්දිමාල් ශ්‍රී ලංකා කණ්ඩායම මෙහෙයවා ඇති අතර ඉන් තරග 10 කදී පමණක් ශ්‍රී ලංකාව ජයගෙන තිබේ. සෙසු තරග 12 පරාජයවී තිබේ.\r\nමේ වන විට කුමාර් සංගක්කාර සමග එක්ව වැඩිම විස්සයි20 තරග සංඛ්‍යාවකදී (තරග 22 බැගින්) ශ්‍රී ලංකා කණ්ඩායම මෙහෙයවීමේ සම වාර්තාවටද චන්දිමාල් හිමිකම් කියන අතර අද පැවැත්වෙන තරගයේදී ශ්‍රී ලංකා කණ්ඩායමේ නායකත්වය දැරීමත් සමග එම වාර්තාවේ තනි අයිතිය ඔහුට හිමිවනු ඇත.\r\nමේ දක්වා ශ්‍රී ලංකාව සහ බංග්ලාදේශය අතර විස්සයි20 තරග 7 ක් පවත්වා තිබේ. ඉන් 5 ක් ජයගැනීමට ශ්‍රී ලංකාවද, 2 ක් ජයගැනීමට බංග්ලාදේශයද සමත්ව තිබේ. අද තරගය පැවැත්වෙන ශ්‍රේ බංග්ලා ක්‍රීඩාංගණයේදී මෙම කණ්ඩායම් දෙක මීට පෙර මුණගැසී ඇත්තේ එක් අවස්ථාවකදී පමණක් වන අතර 2016 වසරේ පෙබරවාරි මස පැවැති එම තරගයෙන් ලකුණු 23 ක ජයක් අත්කරගැනීමට බංග්ලාදේශය සමත් වී තිබේ.\r\nමේ වන විට ශ්‍රී ලංකා කණ්ඩායම විස්සයි20 ශ්‍රේණිගත කිරීම්හි 8 වැනි ස්ථානයේ පසුවන අතර බංග්ලාදේශය පසුවෙන්නේ එහි 10 වැනි ස්ථානයේය. යම් හෙයකින් ශ්‍රී ලංකාව මෙම තරගාවලියේදී පරාජයටපත් වුවහොත් ශ්‍රේණිගත කිරීම්හි පහළට ඇද වැටීමේ අවදානමක් පවතී. එසේ වුවහෙත් පළමු වරට ඇෆ්ගනිස්තානය විස්සයි20 ශ්‍රේණිගත කිරීම්හි හිදි ශ්‍රී ලංකාව පසුකර ඉදිරියට යනු ඇත.",
        "date": "2018-02-14 18:39:38",
        "sid": "245",
        "title": "අවදානමෙන් ගැලවෙන්න ශ්‍රී ලංකාව ජය සොයයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී බලපිටිය රේවත විද්‍යාලයට එරෙහිව කඩුලු 9 ක ජයක් හිමිකර ගැනීමට කටුනේරිය ශාන්ත සෙබස්තියන් විද්‍යාලය ඊයේ (13 වැනිදා) සමත්විය. මෙම තරගය බලපිටිය පුහුණු විද්‍යාලීය ක්‍රීඩාංගණයේදී පැවැත්විණි.\r\nශාන්ත සෙබස්තියන් විද්‍යාලයේ කවිඳු ඉරෝෂ් (149) ශතකයක් ලබාගනිමින් පිත්තෙන් දස්කම් දැක්වූ අතර ශෙහාන් සිල්වා කඩුලු 8 ක් සහ සිතුම් අකලංක කඩුලු 5 ක් දවාගනිමින් පන්දුවෙන් දස්කම් දැක්වූහ.",
        "date": "2018-02-14 20:51:51",
        "sid": "246",
        "title": "ශා.සෙබස්තියන් විද්‍යාලයට කඩුලු 9 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මරදාන සහිරා විද්‍යාලයට එරෙහිව ලකුණු 116 ක ජයක් හිමිකර ගැනීමට මහනුවර ශාන්ත අන්තෝනී විද්‍යාලය ඊයේ (13 වැනිදා) සමත්විය. මෙම තරගය මහනුවර ශාන්ත අන්තෝනී විද්‍යාලීය ක්‍රීඩාංගණයේදී පැවැත්විණි.\r\nඩයන් ස්ටූටර් (115) ශතකයක් ලබාගනිමින් පිත්තෙන් දස්කම් දැක්වූ අතර පන්දුවෙන් දස්කම් දැක්වූ නිම්නක ජයතිලක කඩුලු 8 ක් දවාගනිමින් මහනුවර ශාන්ත අන්තෝනී විද්‍යාලය ජයග්‍රහණක කරා රැගෙන ගිගේය.",
        "date": "2018-02-14 20:53:54",
        "sid": "247",
        "title": "ශා.අන්තෝනී විද්‍යාලයට ලකුණු 116 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී කොළඹ වේළුවන විද්‍යාලයට එරෙහිව ලකුණු 365 ක ජයක් හිමිකර ගැනීමට හේනේගම මධ්‍ය මහා විද්‍යාලය ඊයේ (13 වැනිදා) සමත්විය. මෙම තරගය හේනේගම මධ්‍ය මහා විද්‍යාලීය ක්‍රීඩාංගණයේදී පැවැත්විණි.\r\nපන්දුවෙන් දස්කම් දැක්වූ ළහිරු පෙරේරා ලකුණු 70 කට කඩුලු 11 ක් සහ සමත් හර්ෂිත ලකුණු 41 කට කඩුලු 7 ක් දවාගනිමින් හේනේගම මධ්‍ය මහා විද්‍යාලයට ජය හිමිකර දිමට සමත්වූහ.",
        "date": "2018-02-14 21:29:06 ",
        "sid": "248",
        "title": "ළහිරු - සමිත් හේනේගම මැදි විදුහලට ජය ගෙනෙති",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ලුම්බිණි විද්‍යාලයට එරෙහිව ඉනිමක සහ ලකුණු 2 ක ජයක් හිමිකර ගැනීමට ගල්කිස්ස සාන්ත තෝමස් විද්‍යාලය ඊයේ (13 වැනිදා) සමත්විය. මෙම තරගය ගල්කිස්ස සාන්ත තෝමස් විද්‍යාලීය ක්‍රීඩාංගණයේදී පැවැත්විණි.\r\nමන්තිල විජේරත්න (නොදැවී 105) ශතකයක් සහ දුලීප් ගුණරත්න (87) අර්ධ ශතකයක් ලබාගනිමින් පිත්තෙන් දස්කම් දැක්වූ අතර ශැනන් ප්‍රනාන්දු කඩුලු 8 ක් දවාගනිමින් පන්දුවෙන් දස්කම් දැක්වීය.",
        "date": "2018-02-14 21:31:39",
        "sid": "249",
        "title": "ගල්කිස්ස තෝමසුවන්ට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "පුහුණුවීම් කිරීමේදී ඇද වැටී දකුණු අත තුවාලවීම හේතුවෙන් ශ්‍රී ලංකා කණ්ඩායමේ තුන් ඉරියව් ක්‍රීඩක අසේල ගුණරත්නට නැවතත් සියරට බලා පැමිණීමට සිදුව තිබේ. මෙම ආබාධය හේතුවෙන් අද (15 වැනිදා) සහ ලබන ඉරිදා (18 වැනිදා) පැවැත්වීමට නියමිත විස්සයි-20 තරග දෙකටම සහභාගි වීමේ අවස්ථව අසේලට අහිමි වනු ඇත. \r\nඉතිරිව ඇත්තේ එකම විස්සයි-20 තරගයක් බැවින් අසේල වෙනුවට ආදේශ ක්‍රීඩකයකු බංග්ලාදේශයට නොයැවෙනු ඇත. \r\n“පුහුණුවීම් කිරීමේ අභ්‍යාසයකදී ඔහුගේ දකුණු අත ඉතා අසීරු ස්ථානයක සිරවීම නිසා මෙම ආබාධය ඇතිවී තිබේ” යයි ශ්‍රී ලංකා ක්‍රිකට් ආයතනයෙන් නිකුත් කරන ලද මාධ්‍ය නිවේදනයක සටහන් විය. ශ්‍රී ලංකාවට පැමිණ ප්‍රතිකාර ආරම්භ කිරීමට පෙර අසේල එම්. ආර්. අයි ස්කෑන් පරීක්‍ෂාවකට සහභාගි වීමට නියමිතය. \r\nතුන්කොන් එක්දින තරගාවලිය මෙන්ම බංග්ලාදේශයට එරෙහිව පැවැති ටෙස්ට් තරගාවලියත් ජයගත් නමුත් විස්සයි-20 තරගාවලියේදී යළිත් වරක් ආබාධ ලයිස්තුවකට මුහුණ දීමට ශ්‍රී ලංකා පිලට සිදුව තිබේ. නායක ඇන්ජලෝ මැතිව්ස් ඔහුගේ කලව පසුපස මස්පිඬුවේ ආබාධයට ලක්වීම නිසා මුලින්ම තරගාවලියෙන් ඉවත් විය. අනතුරුව ඉළ ඇට පෙදෙසේ ආබාධයක් හේතුවෙන් ප්‍රහාරාත්මක ආරම්භක පිතිකරු කුසල් පෙරේරා කණ්ඩායමෙන් ඉවත් වූ අතර අසේල ගුණරත්න ආබාධ ලයිස්තුවේ අලුත්ම සාමාජිකයා වී තිබේ. \r\nපසුගිය වසරේ ඉන්දියාවට එරෙහිව ගාල්ලේදී පැවැති ටෙස්ට් තරගයේදී ස්ලිප්හි පන්දු රකිමින් සිටි අසේලගේ වම් අතේ මහපටැඟිල්ලේ පන්දුවක් වැදීමෙන් අස්ථි පුපුරා ගියේය. ඒ හේතුවෙන් මාස පහකට ආසන්න කාලයක් ක්‍රිකට් පිටියෙන් ඉවත්ව සිටීමට අසේල ගුණරත්නට සිදුවිය. ",
        "date": "2018-02-15 14:22:20",
        "sid": "250",
        "title": "අසේල ආපසු එයි",
        "wid": "1"
    },
    {
        "category": "ක්‍රිකට්",
        "content": "අන්තර් ජාතික ක්‍රිකට් කවුන්සිලය මගින් නිකුත් කරන ලද නවතම ශ්‍රේණිගත කිරීම්වලට අනුව එක්දින කණ්ඩායම් ශ්‍රේණිගත කිරීම්හි පෙරමුණ ගැනීමට ඉන්දියාව සමත් වී තිබේ.\r\nදකුණු අප්‍රිකාවට එරෙහිව දකුණු අප්‍රිකාවේදී පැවැති තරග 6 කින් සමතන්විත වූ එක්දින තරගාවලිය 4-1 ක් ලෙස ජයගැනීමත් සමග එතෙක් දෙවැනි ස්ථානයේ පසුවූ ඉන්දියාව, ශ්‍රේණිගත කිරීම්හි පෙරමුණට පැමිණ තිබේ.\r\nඒ අනුව එම තරගාවලිය ආරම්භ වීමට පෙර එක්දින කණ්ඩායම් ශ්‍රේණිගත කිරීම්හි පෙරමුණ ගෙන සිටි දකුණු අප්‍රිකාව එහි දෙවැනි ස්ථානය දක්වා පසුබැස ඇති අතර එංගලන්තය තෙවැනි ස්ථානයේද, නවසීලන්තය සිව්වැනි ස්ථානයේද පසුවේ.\r\nබංග්ලාදේශය සහ සිම්බාබ්වේ සමග පැවැති තුන්කොන් තරගාවලියේ ජය හිමිකරගත්තද, ශ්‍රී ලංකාවට හිමිව තිබෙන්නේ ශ්‍රේණිගත කිරීම්හි 9 වැනි ස්ථානයයි. බංග්ලාදේශය ශ්‍රී ලංකාවට වඩා ප්‍රසාද ලකුණු 8 ක් වැඩියෙන් ලබා ශ්‍රේණිගත කිරීම්හි 8 වැනි ස්ථානයේ රැදී සිටියි.",
        "date": "2018-02-15 15:15:03",
        "sid": "251",
        "title": "ඉන්දියාව එක්දින ශ්‍රේණිගත කිරීම්හි පෙරමුණට",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව සහ බංග්ලාදේශය අතර ඩකාහි ශ්‍රේ බංග්ලා ක්‍රීඩාංගණයේදී අද (15 වැනිදා) පැවැති පළමු විස්සයි20 ක්‍රිකට් තරගයෙන් කඩුලු 6 ක ජයක් ලැබූ ශ්‍රී ලංකා කණ්ඩායම, තරග 2 කින් සමන්විත තරගාවලිය 1-0 ක් ලෙස පෙරමුණ ගැනීමට සමත් විය. මෙම ජයග්‍රහණයත් සමගින් ශ්‍රී ලංකා කණ්ඩායමට තරගාවලිය පරාජය වීමෙන් වැලකී සිටීමට මෙන්ම පිට පිටම පරාජයන් 8 ක් ලබා ඇද වැටී තිබූ ආගාධයෙන් ගොඩ ඒමටද හැකි විය.\r\nජයග්‍රහණය සඳහා ලකුණු 194 ක ඉලක්කයක් හඹාගිය ශ්‍රී ලංකා කණ්ඩායම, පන්දු 20 ක් ඉතිරිව තිබියදී කඩුලු 4 ක් පමණක් දැවී එම ඉලක්කය පසුකර ගිය අතර ශ්‍රී ලංකා කණ්ඩායමක් විස්සයි20 තරගයකදී හඹාගොස් ජයගත් වැඩිම ලකුණු සංඛ්‍යාව ලෙසද එය වාර්තා පොතට එක් විය.\r\nඅනුකම්පා විරහිත පිතිහරඹයක නිතර වෙමින් පස්වැනි කඩුල්ල සඳහා පන්දු 30 කදී ලකුණු 65 ක නොබිඳුණ සම්බන්ධතාවක් ගොඩනැගූ දසුන් ශානක (නොදැවී 42) සහ තිසර පෙරේරා (නොදැවී 39) ශ්‍රී ලංකා කණ්ඩායම ජයග්‍රහණය කරා රැගෙන ගියහ. පන්දු 24 කදී වාර්තා වූ දසුන්ගේ ඉනිම හයේ පහර 3 කින් සහ හතරේ පහර 3 කින් සමන්විත වූ අතර පන්දු 18 කදී වාර්තා වූ තිසරගේ ඉනිමට හයේ පහර 3 ක් සහ හතරේ පහර 4 ක් අන්තර්ගත විය.\r\nපන්දු 27 කට මුහුණදුන් කුසල් මෙන්ඩිස් (53) හයේ පහර 2 ක් සහ හතරේ පහර 8 ක් සමග සිය මංගල විස්සයි20 අර්ධ ශතකය ලබාගනිමින් ශ්‍රී ලංකා කණ්ඩායමට සාර්ථක ආරම්භයක් ලබාදුන්නේය. ධනුෂ්ක ගුණතිලක (30) සමග එක්ව පළමු කඩුල්ල වෙනුවෙන් පන්දු 29 කදී ලකුණු 53 ක සම්බන්ධතාවක් ගොඩනගමින් ශ්‍රී ලංකා කණ්ඩායමේ ජයග්‍රහණයට මනා අඩිතාලමක් දැමීමටද මෙන්ඩිස් සමත් විය.\r\nඅෆීෆ් හුසේන්ගේ පන්දුවක් හමුවේ ලෝන්ග් ඕෆ් කළාපය දෙසට ඇදීයන ලෙස ගැසූ පහරකින් ඉහළ ගිය පන්දුව, හයේ සීමාව ආසන්නයේ පන්දු රකිමින් සිටි සෞම්‍ය සර්කාර්ගේ දෑත් අතර සිරවීමත් සමග මෙන්ඩිස්ගේ ඉනිම නිමාවට පත්විය. ශ්‍රී ලංකා ඉනිමේ බිඳවැටුණ කඩුලු 4 න් 2 කටම හිමිකම් කීමට නස්මුල් හුසේන් සමත් වූ අතර ඔහුගේ පන්දු හමුවේ මුෂ්ෆිකුර් රහීම්ගේ ස්ටම්ප් කිරීමකට හසුවෙමින් ධනුෂ්ක ගුණතිලකද, අෆීෆ් හුසේන් අතට උඩ පන්දුවක් දෙමින් උපුල් තරංගද දැවී ගියහ.\r\nතරංගගේ දැවී යෑමෙන් අනතුරුව පිටියට පිවිසි නිරෝෂන් දික්වැල්ලට වැඩි වේලාවක් කඩුල්ලේ රැදී සිටිමට රුබෙල් හුසේන් ඉඩක් ලබා නොදුන් අතර මොහොමඞ් ශයිෆුඩීන් අතට උඩ පන්දුවක් දෙමින් දැවීයන විට දික්වැල්ල ලබා සිටියේ ලකුණු 11 ක් පමණි.\r\nකාසියේ වාසිය දිනා පළමුවෙන් පන්දුවට පහරදුන් බංග්ලාදේශ කණ්ඩායම ඕවර 20 අවසානයේ කඩුලු 5 දැවී ලකුණු 193 ක් ලබාගත් අතර එය බංග්ලාදේශ කණ්ඩායමක් විස්සයි20 තරගයකදී ලබාගත් ඉහළම ලකුණු සංඛ්‍යාව ලෙසද සටහන් විය. 2012 වසරේදී අයර්ලන්තයට එරෙහිව බෙල්ෆාස්හිදී ලබාගත් ලකුණු 190 එතෙක් බංග්ලාදේශ කණ්ඩායමක් රැස්කර තිබූ ඉහළම ලකුණු සංඛ්‍යාව විය.\r\nසිවුවැනි කඩුල්ල වෙනුවෙන් පන්දු 47 කදී ලකුණු 73 ක වේගවත් සම්බන්ධතාවක් ගොඩනැගූ මුෂ්ෆිකුර් රහීම් (නොදැවී 66) සහ නායක මහමදුල්ලා රියාද් (43) බංග්ලාදේශ ඉනිම ලකුණු 200 සීමාව ආසන්නයටම රැගෙන ගියහ. ඉසුරු උදානගේ පන්දුවක් හමුවේ අකිල ධනංජය අතට උඩ පන්දුවක් දෙමින් මහමදුල්ලා දැවීයාමත් සමග එම සම්බන්ධතාව බිඳවැටිණ අතර බංග්ලාදේශයට ලකුණු 200 සීමාව පසුකර යෑමට තිබූ අවස්ථාවද මඟහැරී ගියේය.\r\nපන්දු 44 කදී වාර්තා වූ රහීම්ගේ දෙවැනි විස්සයි20 අර්ධ ශතකය හයේ පහරකින් සහ හතරේ පහර 7 කින් සමන්විත වූ අතර පන්දු 31 කදී වාර්තා වූ මහමදුල්ලාගේ ඉනිමට හයේ පහර 2 ක් සහ හතරේ පහර 2 ක් ඇතුළත් විය. මහමදුල්ලාගේ දැවී යාමෙන් අනතුරුව පිටියට පිවිසි සබීර් රෙහෙමාන්ට තිසර පෙරේරාගේ පන්දුවක් පා ඉන්නේ වැදීම නිසා ආපයින්ම ආපසු ක්‍රීඩාගාරය වෙත පියමන් කිරීමට සිදුවිය.\r\nපන්දු 32 කදී සිය මංගල විස්සයි20 අර්ධ ශතකය ලබාගත් සෞම්‍ය සර්කාර්, එය හයේ පහර 2 කින් සහ හතරේ පහර 6 කින් අලංකාර කළේය. සකීර් හසන් (10) සමග එක්ව පළමු කඩුල්ල වෙනුවෙන් පන්දු 24 කදී ලකුණු 49 ක සම්බන්ධතාවක් ගොඩනැගූ සර්කාර්, ඉන් නොනැවතී මුෂ්ෆිකුර් රහීම් (නොදැවී 66) සමග එක්ව පන්දු 37 කදී ලකුණු 51 ක සම්බන්ධතාවක්ද ගොඩනගමින් බංග්ලාදේශ කණ්ඩායමට සාර්ථක ආරම්භයක් ලබාදුන්නේය.\r\n බංග්ලාදේශ ඉනිමේ 11 වැනි ඕවරය යැවූ ජීවන් මෙන්ඩිස් එම ඕවරයේ පළමු පන්දුවේදීම සෞම්‍ය සර්කාර් කඩුල්ල මුවාකිරීමේ වරදට හසුකර ගැනීමට සමත් විය. මෙන්ඩිස්ගේ කෙටි පන්දුවකට රිවස් ස්වීප් පහරක් ගැසීමට යාමේදී පිට ඉන්න කෙලින් පතිත වූ පන්දුව පසුපස පාදයේ වැදීම නිසා සාර්කාර්ගේ වේගවත් ඉනිම නිමාවට පත්විය.  \r\nඑම ඕවරයේම තෙවැනි පන්දුවේදී අෆීෆ් හුසේන්ද ආපසු ක්‍රීඩාගාරය වෙත හරවා යැවීමට මෙන්ඩිස් සමත් වූයේ කඩුලු රකින නිරෝෂන් දික්වැල්ලගේ සහායද ඇතිවය. එහිදී හුසේන්ගේ වම් අතේ වැලමිටේ වැදී පිත්ත මත පතිත වූ පන්දුව, උඩ පන්දුවක් ලෙස රැකගැනීමට දික්වැල්ල සමත් වීමත් සමග ඔහුට ලකුණු නොළබාම පිටියෙන් ඉවත් වීමට සිදුවිය.\r\nසෞම්‍ය සර්කාර් ලකුණු 12 ක් ලබා සිටියදී ධනුෂ්ක ගුණතිලකගේ පන්දුවක් හමුවේ ඔහු අතටම ලබාදුන් උඩ පන්දුවක් රැකගැනීමට අසමත් වුවද, බංග්ලාදේශ කණ්ඩායමේ පළමු කඩුල්ල ලෙස සකීර් හසන්ගේ කඩුල්ල බිඳ දැමීමට ගුණතිලක සමත් විය.",
        "date": "2018-02-15 16:44:38",
        "sid": "252",
        "title": "පිතිකරුවෝ ශ්‍රී ලංකාව දිනවති",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ සුපිරි කණ්ඩායම් අට අතර පැවැත්වෙන තරග වටයේ අවසන් සති අන්තයේ තීරණාත්ම තරගයක් වන එස්.එස්.සී. සහ හලාවත මේරියන්ස් කණ්ඩායම් අතර සී.සී.සී. ක්‍රීඩාංගණයේදී අද (15 වැනිදා) ආරම්භවූ තරගයේ පළමු දිනය නිමාවන විටදී කඩුලු 8 ක් දැවී ලකුණු 337 ක් රැස්කිරීමට හලාවත මේරියන්ස් කණ්ඩායම සමත්විය.\r\nඅශේන් සිල්වා සහ ශෙහාන් ජයසූරිය පළමු කඩුල්ල සදහා ලකුණු 245 ක සම්බන්ධතාවයක් ගොඩනගමින් හලාවත මේරියන්ස් කණ්ඩායම ඉහළ ලකුණු සංඛ්‍යාවකට රැගෙන ගියද ලකුණු 92 ක් තුළ කඩුලු 8 ක් බිඳ වැටීම හේතුවෙන් ගමන මදක් අඩාලවිය.\r\nශෙහාන් ජයසූරිය පන්දු 159 කට මුහුණ දෙමින් හයේ පහර පහක් සහ හතරේ පහර 19 ක් සමගින් ලකුණු 146 ක් රැස්කළ අතර අශේන් සිල්වා පන්දු 227 කදී හතරේ පහර 15 ක් සමගින් ලකුණු 105 ක් රැස්කිරීමට සමත්විය.\r\nඅක්තාබ් කාදර් සහ සචිත්‍ර සේනානායක කඩුලු තුන බැගින් දවාගනිමින් පන්දුවෙන් දස්කම් දැක්වූහ.\r\nකෝල්ට්ස් සහ එන්.සී.සී. කණ්ඩායම් අතර තරගය ගාල්ල ජාත්‍යන්තර ක්‍රීඩාංගණයේදීත්, රාගම සහ බී.ආර්.සී. කණ්ඩායම් අතර තරගය කටුනායක නිදහස් වෙළඳ කළාපීය ක්‍රීඩාංගණයේදී සහ වරාය අධිකාරිය සහ සැරසන්ස් කණ්ඩායම් අතර තරගය එස්.එස්.සී. ක්‍රීඩාංගණයේදීත් අද ආරම්භ විය.\r\nඑන්.සී.සී. කණ්ඩායමේ ළහිරු උදාර (නොදැවී 126) ශතකයක් ලබාගනිමින් පිත්තෙන් දස්කම් දැක්වූ අතර එන්.සී.සී. කණ්ඩායමේ ලසිත් ඇඹුල්දෙණිය සහ බී.ආර්.සී. කණ්ඩායමේ හිමේෂ් රාමනායක කඩුලු 5 බැගින් දවාගනිමින් පන්දුවෙන් දස්කම් දැක්වූහ.",
        "date": "2018-02-15 19:47:22 ",
        "sid": "253",
        "title": "අශේන් - ශෙහාන් ශතක ලබති",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ආනන්ද විද්‍යාලයට එරෙහිව ඉනිමක සහ ලකුණු 2 ක ජයක් හිමිකර ගැනීමට කොළඹ ශාන්ත ජෝසප් විද්‍යාලය ඊයේ (14 වැනිදා) සමත්විය. මෙම තරගය කොළඹ ශාන්ත ජෝසප් විද්‍යාලීය ක්‍රීඩාංගණයේදී පැවැත්විණි.\r\nආනන්ද විද්‍යාලීය පළමු ඉනිමේදී කඩුලු 7 ක් සහ දෙවැනි ඉනිමේදී කඩුලු 5 ක් දවාගනිමින් පන්දුවෙන් දස්කම් දැක්වූ මිරංග වික්‍රමගේ කොළඹ ශාන්ත ජෝසප් විද්‍යාලයට ඉනිමක ජයක් ගෙන ඒමට සමත්විය.",
        "date": "2018-02-15 21:05:23",
        "sid": "254",
        "title": "මිරංග ශා.ජෝසප් විද්‍යාලයට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී රත්ගම දේවපතිරාජ විද්‍යාලයට එරෙහිව ඉනිමක සහ ලකුණු 65 ක ජයක් හිමිකර ගැනීමට කළුතර තිස්ස මධ්‍ය මහා විද්‍යාලය ඊයේ (14 වැනිදා) සමත්විය. මෙම තරගය රත්ගම මහජන ක්‍රීඩාංගණයේදී පැවැත්විණි.\r\nපිත්තෙන් මෙන්ම පන්දුවෙන්ද දස්කම් දැක්වූ කළුතර තිස්ස මධ්‍ය මහා විද්‍යාලයේ රොහාන් සංජය ශතකයක් සහ කඩුලු 10 ක් දවාගනිමින් දස්කම් දැක්වීය. මිතිර තෙනුරද කඩුලු 5 ක් දවාගනිමින් පන්දුවෙන් දස්කම් දැක්වීය.",
        "date": "2018-02-15 21:10:11 ",
        "sid": "255",
        "title": "තිස්ස විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "මෙවර (2018) ඉන්දීය ප්‍රීමියර් ලීග් විස්සයි20 තරගාවලිය ආරම්භ කරමින් ඉකුත් වසරේ (2017) ශූරයන් වූ මුම්බායි ඉන්දියන්ස් කණ්ඩායම, තහනමකට ලක්ව සිට යළිත් තරගාවලියට එක්වන චෙන්නායි සුපර් කිංග්ස් කණ්ඩායමට එරෙහිව අප්‍රේල් මස 7 වැනිදා මුම්බායිහි වන්කඬේ ක්‍රීඩාංගණයේදී තරග බිමට පිවිසීමට නියමිතය.\r\nතරගාවලියේ දෙවැනි දිනය වන 8 වැනිදා තරග 2 ක් පැවැත්වෙන අතර එහිදී කිංග්ස්XI පංජාබ් කණ්ඩායමට එරෙහිව දිල්ලි ඩෙයාර් ඩෙවිල්ස් කණ්ඩායම දිල්ලිහිදීද, රෝයල් චැලෙන්ජර්ස් බැංගලෝර් කණ්ඩායමට එරෙහිව කොල්කටා නයිට්රයිඩර්ස් කණ්ඩායම කොල්කටාහිදීද තරග වදිනු ඇත.\r\nචෙන්නායි සුපර් කිංග්ස් කණ්ඩායම මෙන්ම වසර 2 ක තරග තහනමකින් අනතුරුව යළිත් තරගාවලියට එක්වන රාජස්ථාන් රෝයල්ස් කණ්ඩායම, අප්‍රේල් 9 වැනිදා සන්රයිසස් හයිද්‍රාබාද් කණ්ඩායමට එරෙහිව හයිද්‍රාබාද්හිදී සිය පළමු තරගයට සහභාගි වීමට නියමිතය.\r\nකිංග්ස්XI පංජාබ් කණ්ඩායම හැරුණුකොට සෙසු කණ්ඩායම් සියල්ලම සිය සාම්ප්‍රදායික ක්‍රීඩාංගණ වලදී තරග 7 බැගින් ක්‍රීඩා කරන අතර පංජාබ් කණ්ඩායම පමණක් ඔවුන්ගේ තරගය 7 න් 3 ක් ඉන්දෝර්හිදීද, 4 ක් මොහාලිහිදීද ක්‍රීඩා කරනු ඇත.\r\nතරගාවලියේ අවසන් මහ තරගයට සුදුසුකම් ලැබීමේ පළමු තරගය (මැයි 22 වැනිදා) සහ අවසන් මහ තරගය (27 වැනිදා) මුම්බායිහි වන්කඬේ ක්‍රීඩාංගණයේදී පැවැත්වීමට නියමිතය. එහෙත් සුදුසුකම් ලැබීමේ දෙවැනි තරගය (23 වැනිදා) සහ පරාජිතයන් ඉවත් කිරීමේ තරගය (25 වැනිදා) පැවැත්වෙන ක්‍රීඩාංගණ තවමත් නම්කර නොමැත.",
        "date": "2018-02-15 21:26:41",
        "sid": "256",
        "title": "මුම්බායි - චෙන්නායි ආරම්භක තරගයට",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී මහනුවර ධර්මරාජ විද්‍යාලයට එරෙහිව කඩුලු 10 ක ජයක් හිමිකර ගැනීමට මාතර සාන්ත සර්වේශස් විද්‍යාලය ඊයේ (14 වැනිදා) සමත්විය. මෙම තරගය මාතර උයන්වත්ත ක්‍රීඩාංගණයේදී පැවැත්විණි.\r\nමහනුවර ධර්මරාජ විද්‍යාලීය දෙවැනි ඉනිමේදී ලකුණු 35 කට කඩුලු 8 ක් දවාගත් ශශික දුල්ශාන් තරගය පුරා පන්දුවෙන් දස්කම් දක්වමින් කඩුලු 10 ක් දවාගනිමින් මාතර සාන්ත සර්වේශස් විද්‍යාලය ජයග්‍රහණය කරා රැගෙන යාමට සමත්විය.\r\nමහනුවර ධර්මරාජ විද්‍යාලයේ උපේන්ද්‍ර වර්ණකුළසූරිය කඩුලු 6 ක් දවාගනිමින් පන්දුවෙන් දස්කම් දැක්වීය",
        "date": "2018-02-15 21:38:13",
        "sid": "257",
        "title": "ශශික සා.සර්වේශස් විද්‍යාලයට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී ගම්පහ බණ්ඩාරනායක විද්‍යාලයට එරෙහිව කඩුලු 5 ක ජයක් හිමිකර ගැනීමට කොටහේන ශාන්ත බෙනඩික් විද්‍යාලය ඊයේ (14 වැනිදා) සමත්විය. මෙම තරගය මාකඳුර මහජන ක්‍රීඩාංගණයේදී පැවැත්විණි.\r\nකොටහේන ශාන්ත බෙනඩික් විද්‍යාලයේ මහේෂ තීක්ෂණ කඩුලු 9 ක් දවාගනිමින් තරගය පුරා පන්දුවෙන් දස්කම් දැක්වූ අතර බණ්ඩාරනායක විදුහල් පළමු ඉනිමේදී කඩුලු 5 ක් දවාගැනීමට ඉමේෂ් ප්‍රනාන්දු සමත්විය",
        "date": "2018-02-15 21:41:03",
        "sid": "258",
        "title": "ශා.බෙනඩික් විද්‍යාලයට කඩුලු 5 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ මහනාම විද්‍යාලයට එරෙහිව පළමු ඉනිමේ ජයක් හිමිකර ගැනීමට කොළඹ තර්ස්ටන් විද්‍යාලය ඊයේ (15 වැනිදා) සමත්විය. මෙම තරගය කොළඹ තර්ස්ටන් විද්‍යාලීය ක්‍රීඩාංගණයේදී පැවැත්විණි.\r\nහෂාන් සංදීප කඩුලු 7 ක් සහ හේෂාන් හෙට්ටිආරච්චි කඩුලු 6 ක් දවාගනිමින් මහනාම විද්‍යාලය වෙනුවෙන් පන්දුවෙන් දස්කම් දැක්වීය.",
        "date": "2018-02-16 14:51:38",
        "sid": "259",
        "title": "තර්ස්ටන් විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී වත්තල ශාන්ත අන්තෝනී විද්‍යාලයට එරෙහිව ඉනිමක සහ ලකුණු 164 ක ජයක් හිමිකර ගැනීමට මීගමුව මාරිස්ටෙලා විද්‍යාලය ඊයේ (15 වැනිදා) සමත්විය. මෙම තරගය වත්තල ශාන්ත අන්තෝනී විද්‍යාලීය ක්‍රීඩාංගණයේදී පැවැත්විණි.\r\nලසිත් කෲස්පුල්ලේ (129) ශතකයක් ලබාගනිමින් පිත්තෙන් දස්කම් දැක්වූ අතර පසිඳු උස්හෙට්ටි කඩුලු 7 ක් සහ අවීශ කේශාන් කඩුලු 6 ක් දවාගනිමින් මීගමුව මාරිස්ටෙලා විද්‍යාලය වෙනුවෙන් පන්දුවෙන් දස්කම් දැක්වීය.",
        "date": "2018-02-16 14:54:49",
        "sid": "260",
        "title": "මාරිස්ටෙලා විදුහලට ඉනිමන ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කෑගල්ල ශාන්ත මේරී විද්‍යාලයට එරෙහිව ලකුණු 150 ක ජයක් හිමිකර ගැනීමට කෝට්ටේ ජනාධිපති විද්‍යාලය ඊයේ (15 වැනිදා) සමත්විය. මෙම තරගය උපාලි ගුණරත්න ක්‍රීඩාංගණයේදී පැවැත්විණි.\r\nඉරංග හෂාන් (102) ශතකයක් සහ හසිඳු ප්‍රමුක කඩුලු 9 ක් දවාගනිමින් කෝට්ටේ ජනාධිපති විද්‍යාලය වෙනුවෙන් දස්කම් දැක්වූහ.",
        "date": "2018-02-16 14:57:47",
        "sid": "261",
        "title": "කෝට්ටේ ජනාධිපතියට ලකුණු 150 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ තරගයකදී පිළියන්දල මධ්‍ය මහා විද්‍යාලයට එරෙහිව කඩුලු 5 ක ජයක් හිමිකර ගැනීමට පානදුර ශ්‍රී සුමංගල විද්‍යාලය ඊයේ (15 වැනිදා) සමත්විය. මෙම තරගය පිළියන්දල මධ්‍ය මහා විද්‍යාලීය ක්‍රීඩාංගණයේදී පැවැත්විණි.\r\nපිළියන්දල මැදි විදුහල් පළමු ඉනිමේදී කඩුලු 6 ක් සහ දෙවැනි ඉනිමේදී කඩුලු 5 ක් දවාගත් අනුක ප්‍රදීපික පන්දුවෙන් දස්කම් දක්වමින් පානදුර ශ්‍රී සුමංගල විද්‍යාලය ජයග්‍රහණය කරා රැගෙන ගියේය.",
        "date": "2018-02-16 15:00:20 |",
        "sid": "262",
        "title": "ශ්‍රී සුමංගල විද්‍යාලයට කඩුලු 5 ක ජයක්",
        "wid": "1"
    },
    {
        "category": "ක්‍රිකට්",
        "content": "එංගලන්තය, නවසීලන්තය සහ ඕස්ට්‍රේලියාව අතර පැවැත්වෙන තුන්කොන් විස්සයි20 ක්‍රිකට් තරගාවලියේ පස්වැනි තරගය ලෙස නවසීලන්තය සහ ඕස්ට්‍රේලියාව අතර අද (16 වැනිදා) පැවැති තරගයෙන් කඩුලු 5 ක ජයක් අත්කර ගැනීමට ඕස්ට්‍රේලියානු කණ්ඩායම සමත් විය. \r\nජයග්‍රහණය සඳහා ලකුණු 244 ක දැවැන්ත ඉලක්කයක් හඹාගිය ඕස්ට්‍රේලියානු ක්‍රීඩකයෝ පන්දු 7 ක් ඉතිරිව තිබියදී කඩුලු 5 ක් පමණක් දැවී එම ඉලක්කය පසුකර ගියහ. විස්සයි20 ජාත්‍යන්තර තරගයකදී ඕනෑම කණ්ඩායමක් හඹාගොස් ජයගත් වැඩිම ලකුණු සංඛ්‍යාව ලෙසද එය වාර්තා අතරට එක්විය. \r\nකොලිඩන් ඩි’ග්‍රෑන්ඩාහෝම් විසින් යවන ලද ඕස්ට්‍රේලියානු ඉනිමේ 19 වැනි ඕවරයේ පස්වැනි පන්දුව හයේ සීමාවට ඉහළින් යැවූ ඒරන් ෆින්ච් සිය කණ්ඩායමේ ජයග්‍රහණය සනිටුහන් කළේය. ඕස්ට්‍රේලියානු කණ්ඩායම ජයග්‍රහණය කරා රැගෙන ගිය ගමනේදී පන්දු 14 කට මුහුණදුන් ෆින්ච්, හයේ පහර 3 ක් සහ හතරේ පහර 3 ක් සමගින් නොදැවී ලකුණු 36 ක් රැස්කළේය.  \r\nපන්දු 33 කදී හයේ පහර 3 ක් සහ හතරේ පහර 8 ක් සමග වේගවත් ලකුණු 76 ක් රැස්කළ ඩි’ආසි ෂෝට් ඕස්ට්‍රේලියානු  කණ්ඩායමට සාර්ථක ආරම්භයක් ලබාදුන්නේය. ඬේවිඞ් වෝනර් (59) සමග එක්ව පළමු කඩුල්ල වෙනුවෙන් පන්දු 51 කදී ලකුණු 121 ක සම්බන්ධතාවක් ගොඩනැගූ ෂෝට්, ඉන් නොනැවතී ග්ලේන් මැක්ස්වෙල් (31) සමග එක්ව තෙවැනි කඩුල්ල වෙනුවෙන් පන්දු 25 කදී ලකුණු 56 ක සම්බන්ධතාවක්ද ගොඩනගමින් ඕස්ට්‍රේලියානු කණ්ඩායමේ ජයග්‍රහණය සඳහා මනා අඩිතාලමක් දැමීය. \r\nපන්දු 24 කදී වාර්තා වූ වෝනර්ගේ අර්ධ ශතකයට හයේ පහර 5 කින් සහ හතරේ පහර 4 කින් සමන්විත වූ අතර පන්දු 14 කදී වාර්තා වූ මැක්ස්වෙල්ගේ ඉනිමට හයේ පහර 2 ක් සහ හතරේ පහර 3 ක් අන්තර්ගත විය. ක්‍රිස් ලයන් පන්දු 13 කදී ලකුණු 18 ක් රැස්කළේ හයේ පහරක් සහ හතරේ පහරක් සමගිනි. \r\nපළමුවෙන් පන්දුවට පහරදුන් නවසීලන්ත කණ්ඩායම වෙනුවෙන් ශතකයක් ලබාගැනීමට ආරම්භක පිතිකරු මාටින් ගප්ටිල් (105) සමත් විය. පන්දු 54 කට මුහුණදුන් ගප්ටිල් සිය දෙවැනි විස්සයි20 ශතකය හයේ පහර 9 කින් සහ හතරේ පහර 6 කින් අලංකාර කළේය.\r\nනවසීලන්ත ඉනිමේ පළමු කඩුල්ල වෙනුවෙන් කොලින් මුන්රෝ (76) සමග එක්ව පන්දු 64 කදී ලකුණු 132 ක වාර්තාගත සම්බන්ධතාවක් ගොඩනැගීමටද ගප්ටිල් සමත් විය. මුන්රෝගේ පස්වැනි විස්සයි20 අර්ධ ශතකයට හයේ පහර 6 ක් සහ හතරේ පහර 6 ක් ඇතුළත් විය. \r\nමෙම තරගයේදී කණ්ඩායම් දෙකේම පන්දු යවන්නන් දැඩි ලෙස පහර කෑමට ලක්වූ අතර තරගය පුරා ඔවුන්ට දවාගත හැකි වූයේ කඩුලු 11 ක් පමණි. එහිදී හයේ පහර 32 ක් සහ හතරේ පහර 33 ක් එල්ල කිරීමට කණ්ඩායම් දෙකේ පිතිකරුවෝ සමත් වූහ. ",
        "date": "2018-02-16 16:46:13",
        "sid": "263",
        "title": "ඕස්ට්‍රේලියාවට වාර්තාගත ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී මහරගම ජනාධිපති විද්‍යාලයට එරෙහිව කඩුලු 4 ක ජයක් හිමිකර ගැනීමට කෝට්ටේ ශාන්ත තෝමස් විද්‍යාලය ඊයේ (15 වැනිදා) සමත්විය. මෙම තරගය පෝරගෙදර ක්‍රීඩාංගණයේදී පැවැත්විණි.\r\nමහරගම ජනාධිපති විද්‍යාලීය පළමු සහ දෙවැනි ඉනිමේදී කඩුලු 6 බැගින් දවාගත් කෝට්ටේ ශාන්ත තෝමස් විද්‍යාලයේ චාරුක දිල්ශාන් ලකුණු 64 කට කඩුලු 12 ක් දවාගනිමින් තම කණ්ඩායම ජයග්‍රහණය කරා රැගෙන යාමට සමත්විය.",
        "date": "2018-02-16 17:19:36",
        "sid": "264",
        "title": "චාරුක කෝට්ටේ තෝමසුවන්ට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ඉසිපතන විද්‍යාලයට එරෙහිව ඉනිමක සහ ලකුණු 69 ක ජයක් හිමිකර ගැනීමට මොරටුව වේල්ස් කුමර විද්‍යාලය ඊයේ (15 වැනිදා) සමත්විය. මෙම තරගය කොළඹ බී.ආර්.සී. ක්‍රීඩාංගණයේදී පැවැත්විණි.\r\nඉසිපතන විද්‍යාලීය පළමු සහ දෙවැනි ඉනිම් වලදී කඩුලු 5 බැගින් දවාගනිමින් පන්දුවෙන් දස්කම් දැක්වූ සවිඳු පිරීස් වේල්ස් කුමර විද්‍යාලය ජයග්‍රහණය කරා රැගෙන ගියේය.",
        "date": "2018-02-16 17:24:06 |",
        "sid": "265",
        "title": "වේල්ස් කුමර විද්‍යාලයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ III වැනි කොටසේ තරගයකදී වත්තල ශාන්ත ජෝසප් විද්‍යාලයට එරෙහිව ඉනිමක සහ ලකුණු 69 ක ජයක් හිමිකර ගැනීමට වේයන්ගොඩ බණ්ඩාරනායක විද්‍යාලය ඊයේ (15 වැනිදා) සමත්විය. මෙම තරගය වේයන්ගොඩ බණ්ඩාරනායක විද්‍යාලීය ක්‍රීඩාංගණයේදී පැවැත්විණි.\r\nවේයන්ගොඩ බණ්ඩාරනායක විද්‍යාලයේ මලීෂ භාග්‍ය (නොදැවී 150) ලබාගනිමින් පිත්තෙන් දස්කම් දැක්වූ අතර චතුෂ්ක කළුනායක කඩුලු 6 ක් දවාගනිමින් පන්දුවෙන් දස්කම් දැක්වීය",
        "date": "2018-02-16 17:26:58 ",
        "sid": "266",
        "title": "වේයන්ගොඩ බණ්ඩාරනායකයට ඉනිමක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ සුපිරි කණ්ඩායම් අට අතර පැවැත්වෙන තරග වටයේදී රාගම කණ්ඩායමට එරෙහිව කඩුලු 8 ක ජයක් හිමිකර ගැනීමට බී.ආර්.සී. කණ්ඩායම අද (16) සමත්විය. කටුනායක නිදහස් වෙළඳ කළාපීය ක්‍රීඩාංගණයේදී පැවැති තරගය තවත් දින දෙකක් ඉතිරිව තිබියදීම අවසන්විය.\r\nරාගම කණ්ඩායමේ දෙවැනි ඉනිමේදී ලකුණු 08 කට කඩුලු 5 ක් දවාගනිමින් විශිෂ්ඨ පන්දු යැවීමක නිරතවූ සුරාජ් රංදීව් බී.ආර්.සී කණ්ඩායමේ ජයග්‍රහණය ඉක්මන් කිරීමට සමත්විය. හිමේෂ් රාමනායක පළමු ඉනිමේදී කඩුලු 5 ක් දවාගනිමින් පන්දුවෙන් දස්කම් දැක්වීය.\r\nජයග්‍රහණ සදහා ලකුණු 119 ක ඉලක්කයක් හඹාගිය බී.ආර්.සී කණ්ඩායමට ඕවර 19.5 කදී කඩුලු 2 ක් පමණක් දැවී ජයග්‍රහණය තහවුරු කර ගැනීමට හැකිවිය.\r\nතවත් තරග තුනක් දෙවැනි දිනට අද පැවැති අතර මහේල උඩවත්ත (106) සහ ඇන්ජලෝ පෙරේරා (නොදැවී 129) ශතක රැස්කරමින් එන්.සී.සී. කණ්ඩායම ලකුණු 600 සිමාව දක්වා රැගෙන යාමට සමත්වූහ.",
        "date": "2018-02-16 18:08:06 ",
        "sid": "267",
        "title": "බී.ආර්.සී. පිලට කඩුලු 8 ක ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාවේ ප්‍රමුඛතම විස්සයි-20 තරගාවලිය ලබන අගෝස්තුවේදී පැවැත්වෙන බව ශ්‍රී ලංකා ක්‍රිකට් ආයතනය නිවේදනය කරයි. ‘ලංකා ප්‍රිමියර් ලීග්’ යනුවෙන් හැඳින්වෙන මෙම තරගාවලියට විදේශීය ක්‍රීඩකයෝද සහභාගි වෙති.\r\nකණ්ඩායම් 6 ක් සහභාගි වන මෙම තරගාවලිය අගෝස්තු මස 18 වැනිදා සිට සැප්තැම්බර් මස 10 වැනිදා දක්වා පැවැත්වේ.\r\nසෑම කණ්ඩායමක්ම මූලික වටයේදී තරග 10 කට ක්‍රීඩා කළ යුතුවන අතර මෙම කාලය තුළදී ශ්‍රී ලංකා කණ්ඩායම අන්තර්ජාතික තරග වලින් නිදහස්ව සිටින බව ශ්‍රී ලංකා ක්‍රිකට් ප්‍රධාන විධායක නිලධාරී ඈෂ්ලි ද සිල්වා මහතා පැවසීය.\r\n2018 වසරේ සිට වසර පහක කාලයක් සඳහා අගෝස්තු මස තුන්වැනි සතියේ සිට සැප්තැම්බර් මස තුන්වැනි සතිය දක්වා සති හතරක කාලයක් ඇතුළතදී මෙම තරගාවලිය පැවැත්වීමට කාලය වෙන්කරගෙන ඇත. ඒ සඳහා ආසියානු කලාපයේ රටවල්ද කිහිපයක්ද එකඟ වී ඇති බවත් දැනගන්නට තිබේ.",
        "date": "2018-02-17 12:13:50",
        "sid": "268",
        "title": "ලංකා ප්‍රිමියර් ලීග් අගෝස්තුවේ",
        "wid": "1"
    },
    {
        "category": "ක්‍රිකට්",
        "content": "දකුණු අප්‍රිකාව සහ ඉන්දියාව අතර පැවැති එක්දින තරගාවලිය සෙන්චූරියන්හිදී අවසන් වූයේ ඉන්දීය පිල කඩුලු 8 කින් ජයගැනීමෙනි. ඉන්දියාවට 5-1 ක ජයක් හිමිවූ මෙම තරගාවලියේ නිමාවත් සමගම දකුණු අප්‍රිකානු පුවත් පත්වලට අපූරු වදන් වැලක්ද එක්වී තිබිණ.\r\n“දකුණු අප්‍රිකානුවන්ට ජනාධිපති ජේකබ් සූමාව හෝ විරාට් කෝලි කියන දෙන්නාගෙන් එක්කෙනක්වත් අයින් කරගන්න බෑ” යන්න එයයි.\r\nසෙන්චූරියන්හිද සිකුරාදා පැවැති අවසන් එක්දින තරගයේදී අත්‍යලංකාර පිතිහරඹයක නිරත වූ කෝලි පන්දු 96 කින් ලකුණු 129 ක් ලබාගත්තත් ඔහුව දවාගැනීමට සමත් පන්දු යවන්නකු දකුණු අප්‍රිකානු පිලේ සිටියේ නැත. දකුණු අප්‍රිකානු පිල ලබාගත් ලකුණු 204 ඉන්දියානුවන් පසුකර ගියේ ඕවර 17.5 ක් ඉතිරිව තිබියදීය.\r\nතරගාවලිය ආරම්භ කරන විට ඉන්දියාව එක්දින ශ්‍රේණිගත කිරීම් අනුව දකුණු අප්‍රිකාවට වඩා එක ප්‍රසාද ලකුණක් පසුපසින් සිටියේය. ඔවුන් තරගාවලිය අවසන් කළේ ප්‍රසාද ලකුණු 5 ක පැහැදිළි වෙනසකින් දකුණු අප්‍රිකාව පසුකරමින් පළමු තැන අත්පත් කරගැනීමෙනි.\r\nමෙම තරගාවලිය විරාට් කෝලිට සුවිශේෂී තරගාවලියක් විය. ද්වි පාර්ශ්වික එක්දින තරගාවලියකදී ලකුණු 500 සීමාව පසුකළ පළමු පිතිකරුවා වූ විරාට් කෝලි ශතක 3 ක්ද සමගින් ලකුණු 558 ක් ලබාගත්තේ ඉනිමකදී ලකුණු 186 ක සාමාන්‍යයක් රඳවා ගනිමිනි. මෙම තරගාවලියේදී කෝලිගේ ලකුණු ලබාගැනීමේ ප්‍රවේගය (ප්‍රහාරාත්මක වේගය/පන්දු 100 කදී ලබාගන්නා ලකුණු සංඛ්‍යාව) 99.47 කි.\r\n“මෙහෙයවීමේදී ඉදිරියෙන්ම ඉඳගෙන කණ්ඩායම මෙහෙයවීමටයි ඕනෑ කරන්නේ....කණ්ඩායමේ අනෙක් සගයින්ගේ සහයෝගත් ඇතිව ඒවා හොඳින් සිද්ධ වෙනකොට හරිම සතුටුයි” යයි විරාට් කෝලි තරගාවලියෙන් පසුව පැවසීය.\r\nතරගයේදී පළමුවෙන් පන්දුවට පහර දුන් දකුණු අප්‍රිකානු කණ්ඩායම ලකුණු 204 කට දෑවී ගියේය. ශර්දුල් ඨාකූර් කඩුලු 4 ක් දවාගත් අතර ජස්ප්‍රීට් බුම්රා සහ යුස්වේන්ද්‍ර චාහල් කඩුලු 2 ක් බැගින් දවාගත්හ. යන්තම් හෝ හිස එසවූ එකම දකුණු අප්‍රිකානු පිතිකරුවා වූයේ පන්දු 74 කදී ලකුණු 54 ක් ලබාගත් කායා සොන්ඩෝ පමණි. මෙය සොන්ඩෝගේ තුන්වැනි එක්දින තරගයයි.\r\nඉන්දියානු පිලේ ඉලක්කය පහසු වූවත් සිවුවැනි ඕවරයේදී රෝහිත් ෂර්මා දැවී ගියේය. එැතැන් සිට තරගයට පිවිසි ඉන්දීය නායකයා ආපසු ක්‍රීඩාගාරයට ගියේ තරගය ජයග්‍රහණය කිරීමෙන් අනතුරුවය. පන්දු 36 කින් සිය අර්ධ ශතකය සම්පූර්ණ කළ කෝලිගේ 35 වැනි එක්දින ශතකයට අවශ්‍ය වූයේ පන්දු 82 ක් පමණි. කෝලිගේ පන්දු 96 ඉනිමට හතරේ පහර 19 ක් සහ හයේ පහර 2 ක් ඇතුළත් විය.",
        "date": "2018-02-17 16:31:01 ",
        "sid": "269",
        "title": "කෝලි දකුණු අප්‍රිකානු ජනපතිට සමකරයි",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් ආයතනය සංවිධානය කරන වයස 19 න් පහළ ‘සිංගර් කුසලාන’ අන්තර් පාසල් ක්‍රිකට් තරගාවලියේ මූලික වටය අවසානයේ ‘ඒ’ කාණ්ඩයේ පෙරමුණ ගැනීමට පූර්ණ ජයග්‍රහණ 3 ක් සහ මුල් ඉනිමේ ජයග්‍රහණ 3 ක් සමගින් ලකුණු 123.56 ක් ලබාගත් මහනුවර ත්‍රිත්ව විදුහල සමත් විය.\r\nපූර්ණ ජයග්‍රහණ 2 ක් සහ මුල් ඉනිමේ ජයග්‍රහණ 5 ක් සමගින් ලකුණු 121.56 ක් ලබාගත් කොළඹ තර්ස්ටන් විදුහලට ‘ඒ’ කාණ්ඩයේ දෙවැනි ස්ථානය හිමිවිය.\r\nත්‍රිත්ව විදුහල සහ තර්ස්ටන් විදුහල සමගින් කොළඹ ඩී.එස්. සේනානායක විදුහල සහ මොරටුව ශාන්ත සෙබස්තියන් විදුහලද ‘ඒ’ කාණ්ඩයෙන් තරගාවලියේ පෙර අර්ධ අවසන් පූර්ව වටයට සුදුසුකම් ලැබීය.",
        "date": "2018-02-17 17:40:36",
        "sid": "270",
        "title": "‘ඒ’ කාණ්ඩයේ පෙරමුණ ත්‍රිත්ව විදුහලට",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් ආයතනය සංවිධානය කරන වයස 19 න් පහළ ‘සිංගර් කුසලාන’ අන්තර් පාසල් ක්‍රිකට් තරගාවලියේ මූලික වටය අවසානයේ ‘බී’ කාණ්ඩයේ පෙරමුණ ගැනීමට පූර්ණ ජයග්‍රහණ 5 ක් සහ මුල් ඉනිමේ ජයග්‍රහණක් සමගින් ලකුණු 138.20 ක් ලබාගත් මීගමුව මාරිස්ටෙලා විදුහල සමත් විය.\r\n පූර්ණ ජයග්‍රහණ 4 ක් සහ මුල් ඉනිමේ ජයග්‍රහණ 2 ක් සමගින් ලකුණු 136.97 ක් ලබාගත් මොරටුව වේල්ස් කුමර විදුහලට ‘බී’ කාණ්ඩයේ දෙවැනි ස්ථානය හිමිවිය.\r\nමාරිස්ටෙලා විදුහල සහ වේල්ස් කුමර විදුහල සමගින් කොළඹ මහානාම විදුහල සහ ගාල්ල ශාන්ත ඇලවීෂියස් විදුහලද ‘බී’ කාණ්ඩයෙන් තරගාවලියේ පෙර අර්ධ අවසන් පූර්ව වටයට සුදුසුකම් ලැබීය.",
        "date": "2018-02-17 17:42:29 ",
        "sid": "271",
        "title": "මාරිස්ටෙලා ‘බී’ කාණ්ඩයේ පෙරමුණට",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් ආයතනය සංවිධානය කරන වයස 19 න් පහළ ‘සිංගර් කුසලාන’ අන්තර් පාසල් ක්‍රිකට් තරගාවලියේ මූලික වටය අවසානයේ ‘සී’ කාණ්ඩයේ පෙරමුණ ගැනීමට පූර්ණ ජයග්‍රහණ 4 ක් සහ මුල් ඉනිමේ ජයග්‍රහණ 3 ක් සමගින් ලකුණු 132.42 ක් ලබාගත් බම්බලපිටිය ශාන්ත පීතර විදුහල සමත් විය.\r\n පූර්ණ ජයග්‍රහණ 3 ක් සහ මුල් ඉනිමේ ජයග්‍රහණ 3 ක් සමගින් ලකුණු 125.42 ක් ලබාගත් ගාල්ල රිච්මන්ඞ් විදුහලට ‘සී’ කාණ්ඩයේ දෙවැනි ස්ථානය හිමිවිය.\r\nශාන්ත පීතර විදුහල සහ රිච්මන්ඞ් විදුහල සමගින් කොළඹ නාලන්දා විදුහල සහ කැලණිය ගුරුකුල විදුහලද ‘සී’ කාණ්ඩයෙන් තරගාවලියේ පෙර අර්ධ අවසන් පූර්ව වටයට සුදුසුකම් ලැබීය.",
        "date": "2018-02-17 17:44:04",
        "sid": "272",
        "title": "පීතරයෝ ‘සී’ කාණ්ඩයේ පෙරමුණ ගනිති",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් ආයතනය සංවිධානය කරන වයස 19 න් පහළ ‘සිංගර් කුසලාන’ අන්තර් පාසල් ක්‍රිකට් තරගාවලියේ මූලික වටය අවසානයේ ‘ඩී’ කාණ්ඩයේ පෙරමුණ ගැනීමට පූර්ණ ජයග්‍රහණ 5 ක් සහ මුල් ඉනිමේ ජයග්‍රහණ 2 ක් සමගින් ලකුණු 144.74 ක් ලබාගත් ගාල්ල මහින්ද විදුහල සමත් විය.\r\nපූර්ණ ජයග්‍රහණ 3 ක් සහ මුල් ඉනිමේ ජයග්‍රහණ 5 ක් සමගින් ලකුණු 132.37 ක් ලබාගත් ගල්කිස්ස ශාන්ත තෝමස් විදුහලට ‘ඩී’ කාණ්ඩයේ දෙවැනි ස්ථානය හිමිවිය.\r\nමහින්ද විදුහල සහ ශාන්ත තෝමස් විදුහල සමගින් මරදාන ශාන්ත ජොෂප් විදුහල සහ කොළඹ ආනන්ද විදුහලද ‘ඩී’ කාණ්ඩයෙන් තරගාවලියේ පෙර අර්ධ අවසන් පූර්ව වටයට සුදුසුකම් ලැබීය.",
        "date": "2018-02-17 17:47:18",
        "sid": "273",
        "title": "‘ඩී’ කාණ්ඩයේ පෙරමුණ මහින්ද විදුහලට",
        "wid": "1"
    },
    {
        "category": "ක්‍රිකට්",
        "content": "බංග්ලාදේශයට එරෙහිව හෙට (18 වැනිදා) ශිලාත්හිදී පැවැත්වීමට නියමිත දෙවැනි විස්සයි20 තරගයේදී දකුණතින් මඳ වේග පන්දු යවන ක්‍රීඩක අසිත ප්‍රනාන්දු ශ්‍රී ලංකාව වෙනුවෙන් විස්සයි20 ජාත්‍යන්තර වරම් දිනාගැනීමට වැඩි ඉඩක් පවතින බව වාර්තාවේ.\r\nදෙරට අතර පැවැති පළමු විස්සයි20 තරගයේදී ශ්‍රී ලංකා කණ්ඩායමේ වේග පන්දු යවන්නන් දෙදෙනාම දැඩි ලෙස බංග්ලාදේශ පිතිකරුවන්ගේ පහර කෑමකට ලක්වීමත් සමග දෙවැනි තරගයේදී අසිත ප්‍රනාන්දුට අවස්ථාවක් ලබාදීම සම්බන්ධයෙන් කණ්ඩායමේ කලමණාකාරීත්වය අවධානය යොමු කර ඇතැයි දැනගන්නට ලැබේ.\r\nෂෙහාන් මධුෂංක සහ ඉසුරු උදාන පළමු තරගයේදී ශ්‍රී ලංකා කණ්ඩායමේ වේග පන්දු යවන්නන් ලෙස කටයුතු කළ අතර මධුෂංක යැවූ ඕවර 3කදී ලකුණු 39 ක්ද, උදාන යැවූ ඕවර 4 දී ලකුණු 45 ක්ද රැස්කිරීමට බංග්ලාදේශ පිතිකරුවෝ සමත් වූහ. එහිදී එක් කඩුල්ලක් දවාගැනීමට උදාන සමත් වුවද, මධුෂංකට එකදු කඩුල්ලක් හෝ දවාගැනීමට නොහැකි විය.\r\nඑබැවින් ඔවුන් දෙදෙනාගෙන් එක් අයකුට හෙට තරගයේදී කණ්ඩායමේ ස්ථානයක් අහිමිවීමටත්, ඒ වෙනුවට අසිත ප්‍රනාන්දු කණ්ඩායමට ඇතුළත් වීමටත් වැඩි ඉඩක් පවතී. එම වෙනස්කම හැරුණුකොට පළමු තරගයට ක්‍රීඩා කළ ශ්‍රී ලංකා කණ්ඩායමම දෙවැනි තරගයටද ක්‍රීඩා කරනු ඇතැයි බලාපොරොත්තු තැබිය හැකිය.\r\nටෙස්ට් තරග වලදී මෙන්ම විස්සයි20 තරග වලදීද කුසල් මෙන්ඩිස් ආරම්භක පිතිකරුවකු ලෙස යොදාගැනීම සාර්ථක වූ බැවින් හෙට තරගයේදීද ධනුෂ්ක ගුණතිලක සමගින් ඔහු ශ්‍රී ලංකා ඉනිම අරඹනු ඇතැයි විශ්වාස කළ හැකිය. පළමු විස්සයි20 තරගයේදී ශ්‍රී ලංකා ඉනිම ඇරඹූ කුසල්, පන්දු 27 කදී හයේ පහර 2 ක් සහ හතරේ පහර 9 ක් සමග ලකුණු 53 ක් රැස්කරමින් තරගයේ වීරයා බවටද පත් විය.\r\nශ්‍රී ලංකා කණ්ඩායමක් විස්සයි20 තරගයකදී හඹාගොස් ජයගත් වැඩිම ලකුණු සංඛ්‍යාවේ වාර්තාවද අලුත් කරමින් බංග්ලාදේශයට එරෙහිව පැවැති පළමු තරගය ජයගත් ශ්‍රී ලංකාව, 2-0 ක් ලෙස විස්සයි20 තරගාවලියේ ජය අත්කර ගැනීමේ අරමුණෙන් හෙට තරගයට පිවිසෙනු ඇත. එහෙත් බංග්ලාදේශය හෙට තරගයට පිවිසෙන්නේ මේ වන විට 1-0 ක් ලෙස පවතින තරගාවලිය කෙසේ හෝ 1-1 ක් ලෙස සම තත්ත්වයට පත්කර ගැනීමේ අරමුණෙනි.\r\nආබාධයකට ලක්ව සිටි බංග්ලාදේශ කණ්ඩායමේ නිත්‍ය ආරම්භක පිතිකරු ටමීම් ඉක්බාල් මේ වන විට එම ආබාධ තත්ත්වයෙන් සුවය ලබා ඇති බවට වාර්තා වේ. යම් හෙයකින් ඔහු හෙට තරගයට සහභාගි වුවහොත් පළමු තරගයේදී සෞම්‍ය සර්කාර් සමග එක්ව බංග්ලාදේශ ඉනිම ඇරඹූ සකීර් හසන්ට කණ්ඩායමේ ස්ථානයක් අහිමිවනු ඇත.\r\nමෙම තරගාවලියේ පළමු තරගයද සමගින් මේ දක්වා ශ්‍රී ලංකාව සහ බංග්ලාදේශය අතර විස්සයි20 තරග 8 ක් පැවැත්වී ඇති අතර ඉන් තරග 6 ක් ජයගැනීමට ශ්‍රී ලංකාවද, 2 ක් ජයගැනීමට බංග්ලාදේශයද සමත්ව තිබේ.",
        "date": "2018-02-17 19:05:53",
        "sid": "274",
        "title": "අසිත ප්‍රනාන්දුට විස්සයි20 වරම්?",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය විසින් සංවිධානය කරනු ලබන ‘සිංගර් කුසලාන’ වයස 19 න් පහළ අන්තර් පාසල් ක්‍රිකට් තරගාවලියේ පිළිමළුන් පිටුදැකීමේ වටයේ තරග ලබන 22 වැනිදා සිට පැවැත්වීමට නියමිතය.\r\nපාසල් අතර පැවැත්වෙන සාම්ප්‍රදායික තරගද ඇතුළත් කරමින් පැවැති මෙම තරගාවලියේ මූලික වටය සඳහා කණ්ඩායම් 36 ක් සහභාගි වූ අතර මූලික වටයේදී කණ්ඩායම් 9  බැගින් ‘ඒ’, ‘බී’, ‘සී’ සහ ‘ඩී’ යන කාණ්ඩ 4 යටතේ එම කණ්ඩායම් 36 තරග වැදිණ. අනතුරුව එක් එක් කාණ්ඩයෙන් ඉහළම දක්ෂතා දැක්වූ කණ්ඩායම් 4 බැගින් පිළිමළුන් පිටුදැකීමේ වටය සඳහා තෝරා ගෙන තිබේ.\r\nඑහිදී මහනුවර ත්‍රිත්ව විදුහල ‘ඒ’ කාණ්ඩයේ ශූරයන් ලෙසද, මීගමුව මාරිස්ටෙලා විදුහල ‘බී’ කාණ්ඩයේ ශූරයන් ලෙසද, බම්බලපිටිය ශාන්ත පීතර විදුහල ‘සී’ කාණ්ඩයේ ශූරයන් ලෙසද, ගාල්ල මහින්ද විදුහල ‘ඩී’ කාණ්ඩයේ ශූරයන් ලෙසද පිළිමළුන් පිටුදැකීමේ වටයට සුදුසුකම් ලැබීය.\r\nඑම විදුහල්වලට අමතරව තර්ස්ටන්, කොළඹ ඩී.එස්. සේනානායක සහ මොරටුව ශාන්ත සෙබස්තියන් යන විදුහල් ‘ඒ’ කාණ්ඩයෙන්ද, මොරටුව වේල්ස් කුමර, ගාල්ල මහින්ද සහ ගාල්ල ශාන්ත ඇලවීෂියස් යන විදුහල් ‘බී’ කාණ්ඩයෙන්ද, ගාල්ල රිච්මන්ඞ්, කොළඹ නාලන්දා සහ කැලණිය ගුරුකුල යන විදුහල් ‘සී’ කාණ්ඩයෙන්ද, ගල්කිස්ස සාන්ත තෝමස්, මරදාන ශාන්ත ජෝෂප් සහ කොළඹ ආනන්ද යන විදුහල් ‘ඩී’ කාණ්ඩයෙන්ද පිළිමළුන් පිටුදැකීමේ වටයට සුදුසුකම් ලබා සිටියි.",
        "date": "2018-02-17 19:27:17",
        "sid": "275",
        "title": "පිළිමළුන් පිටුදැකීමේ දෙදින තරග 22දා සිට",
        "wid": "1"
    },
    {
        "category": "ක්‍රිකට්",
        "content": "බංග්ලාදේශ ක්‍රීඩකයින්ගෙන් සටන්කාමී ක්‍රීඩා විලාශයක් දක්නට නොලැබීම හේතුවෙන් ශිලාත්හිදි අද (18 වැනිදා) පැවැති දෙවැනි සහ අවසන් විස්සයි20 තරගය ලකුණු 75 කින් ජයගත් ශ්‍රී ලංකාව 2-0 ක් ලෙස තරගාවලියද ජයගැනීමට සමත්විය. පිට පිට විස්සයි20 තරගාවලි හතරක් පරාජයට පත්වූ ශ්‍රී ලංකාව වසරකට පසුව තරගාවලි ජයක් හිමිකර ගැනීමට සමත්විය.\r\nජයග්‍රහණය සදහා ලකුණු 211 ක ඉලක්කයක් හඹාගිය බංග්ලාදේශයට ඕවර 18.4 කදි සියලුදෙනා දැවී රැස්කිරීමට හැකිවූයේ ලකුණු 135 ක් පමණි.\r\nනායකත්වයේ ඉනිමක් ක්‍රීඩාකරමින් සිටි මහමුදුල්ලා අවාසනාවන්ත දුවද්දී දැවීයාමකට හසුව දැවීයන විට පන්දු 31 කදී හයේ පහරක් සහ හතරේ පහර හතරක් සමගින් ලකුණු 41 ක් රැස් කළේය. ලකුණු 20 සීමාව පසුකිරිමට මහමුදුල්ලා, තමීම් ඉක්බාල් සහ මොහොමඞ් සයිෆූඩීන් සමත් වුවද අනෙක් පිතිකරුවන්ට සාර්ථක වීමට අවස්ථාවක් ශ්‍රී ලංකා පන්දු යවන්නන්ගෙන් හිමිනොවීය.\r\nපිතිකරුවන් එකි නෙකා දැවීයන විට කඩුල්ල ආරක්ෂා කරගනිමින් ලකුණු රැස්කිරීමට තමීම් ඉක්බාල් උත්සහ කළද අමිල අපෝන්සුගේ මංගල කඩුල්ල ලෙස දැවීයන විට පන්දු 23 කට මුහුණදුන් ඔහුට රැස්කිරීමට හැකිවූයේ ලකුණු 29 ක් පමණි.\r\nශ්‍රී ලංකා නායක දිනේෂ් චන්දිමාල් විසින් පන්දු යවන්නන් අට දෙනෙකු යොදාගනිමින් අත්හදා බැලීම් සිදුකළ අතර ශෙහාන් මදුශංක සහ ධනුෂ්ක ගුණතිලක කඩුලු දෙක බැගින් දවාගැනීමට සමත්වූහ. අකිල ධනංජය, දසුන් ශානක, අමිල අපෝන්සු, ජීවන් මෙන්ඩිස් සහ ඉසුරු උදාන කඩුල්ල බැගින් දවාගත් අතර තිසර පෙරේරාට කඩුල්ලක් දවාගැනීමට නොහැකිවිය. අද තරගයේදී කඩුල්ලක් දවාගැනීමට නොහැකිවූ තිසර පෙරේරාට කඩුලු 50 සීමාව පසු කිරීමට තිබූ අවස්ථාව අහිමිවී ගිය අතර ශ්‍රී ලංකාවේදී පැවැත්වෙන නිදහස් කුසළාන විස්සයි20 තරගාවලිය තෙක් ඔහුට බලාසීටීමට සිදුවනු ඇත.\r\nශ්‍රී ලංකාව පිතිකරුවන්ගේ විශිෂ්ඨ පිතිහරඹය හමුවේ පළමුව පන්දුවට පහරදුන් ශ්‍රී ලංකාව ඕවර 20 අවසානයේ කඩුලු 4 ක් දැවී ලකුණු 210 ක් රැස්කිරීමට සමත්විය.\r\nපළමු ඕවර 10 තුළදි කිසිවකු නොදැවී ලකුණු 91 ක් රැස්කළ ශ්‍රී ලංකා පිතිකරුවෝ අවසන් ඕවර 10 තුළදී කඩුලු 4 ක් අහිමිකර ගනිමින් බංග්ලාදේශ පන්දුයවන්නන්ගෙන් ලකුණු 119 ක් උදුරා ගැනීමට සමත්වූහ.\r\nසිවුවැනි කඩුල්ල සදහා පන්දු 19 කදී ලකුණු 45 ක සම්බන්ධතාවයක් ගොඩනැගූ උපුල් තරංග සහ දසුන් ශානක ශ්‍රී ලංකා කණ්ඩායම ලකුණු 200 සීමාවෙන් ඔබ්බට රැගෙන යාමට සමත්වූහ. බටහිර ඉන්දීය කොදෙව් කණ්ඩායමට එරෙහිව පල්ලේකැළේ ක්‍රීඩාංගණයේදී 2015 නොවැම්බර් මාසයේදී පැවැත් විස්සයි20 තරගාවලියේදී ශ්‍රී ලංකා කණ්ඩායම අවසන් වරට ලකුණු 200 සීමාව පසුකර ඇත.\r\nපිට පිට දෙවැනි අර්ධ ශතකය රැස්කළ කුසල් මෙන්ඩිස් විස්සයි20 තරගවලදි තමන් රැස්කළ ඉහළ ලකුණු සංඛ්‍යාවේ වාර්තාව දෙවැනි වරටත් මෙම තරගාවලියේදී අලුත් කිරීමට සමත්විය. තෙවැනි කඩුල්ල ලෙස මුස්ටෆීසූර් රෙහ්මාන්ගේ පන්දුවක් හමුවේ මෙහෙදි හසන් අතට උඩපන්දුවක් දෙමින් කුසල් දැවීයන විට පන්දු 42 කට මුහුණදෙමින් ලකුණු 70 ක් රැස්කර සිටි අතර හයේ පහර තුනක් සහ හතරේ පහර හයක් ඔහුගේ ඉනිමට ඇතුළත් විය.\r\nකණ්ඩායමේ පැවැති තත්ත්වය අනුව උසස්වීමක් ලැබ අංක තුන පිතිකරු ලෙස පන්දුවට පහරදිමට පැමිණි තිසර පෙරේරා දෙවැනි කඩුල්ල සදහා කුසල් මෙන්ඩිස් සමගින් පන්දු 27 කදී ලකුණු 51 ක සම්බන්ධතාවයක් ගොඩනැගීය.\r\nඅබූ ජායිඞ්ගේ මංගල කඩුල්ල ලෙස තිසර පෙරේරා දැවීයන විට පන්දු 17 කට මුහුණදුන් අතර හයේ පහරක් සහ හතරේ පහර තුනක් සමගින් ලකුණු 31 ක් රැස්කිරීමට සමත්විය.\r\nකුසල් මෙන්ඩිස් සමගින් එක්ව පළමු කඩුල්ල සදහා පන්දු 66 කදී ලකුණු 98 ක සම්බන්ධතාවයක් ගොඩනැගූ ධනුෂ්ක ගුණතිලක ලකුණු ලබාගැනීමේ වේගය වැඩිකිරීමට යාමේදී හතරේ සීමාව ආසන්නයේ පන්දු රකිමින් සිටි තමීම් ඉක්බාල්ට උඩපන්දුවක් දෙමින් දැවී ගියේය.\r\nපන්දු යවන්නන්ට පහර පිට පහර වදින විට බංග්ලාදේශ නායකයා අතිරේක පන්දු යවන්නෙක් වන සෞම්‍ය සර්කාර් පන්දු යැවීමට කැඳවූ අතර ඔහුගේ පළමු ඕවරයේදීම ලකුණු 42 ක් රැස්කර සිටි ධනුෂ්ක ගුණතිලක දැවී ගියේය. පන්දු 37 කට මුහුණදුන් ධනුෂ්ක ගුණතිලකගේ ඉනිමට හයේ පහර දෙකක් සහ හතරේ පහර තුනක් ඇතුළත් විය.\r\nලකුණු 15 ක් ලබාසිටියදි අපහසු උඩපන්දුවක් රැකගැනීමට තමීම් ඉක්බාල් උත්සහ කිරීමේදී පන්දුව අතින් ගිලිහි ගිය අතර නැවත වරක් ලකුණු 28 ක් රැස්කර සිටියදි මහමුදුල්ලා අතින් උඩපන්දුවක් ගිලිහියාම හේතුවෙන් ධනුෂ්ක ගුණතිලකට දෙවතාවක් කඩුල්ලේ රැඳී සිටීමට වාසනාව උදාවිය.\r\nශ්‍රී ලංකා කණ්ඩායමේ එක් වෙනස්කමක් සිදුකරමින් නිරෝෂන් දික්වැල්ල වෙනුවට අමිල අපෝන්සු කණ්ඩායමට කැදවා ඇති ඔහුගේ මංගල විස්සයි20 තරගය වන්නේය.\r\nබංග්ලාදේශ කණ්ඩායමේ වෙනස්කම් හතරක් සිදුකර තිබූ අතර අෆීෆ් හුසේන්, රුබෙල් හුසේන්, සබීර් රෙහ්මාන් සහ සකීර් හසන් කණ්ඩායමෙන් ඉවත්කර තමීම් ඉක්බාල්, මෙහෙදි හසන්, අබූ ජායිඞ් සහ මොහොමඞ් මිතුන් කණ්ඩායමට කැදවූහ. ඒ අනුව බංග්ලාදේශය වෙනුවෙන් විස්සයි20 වරම් දිනාගැනීමට මෙහෙදි හසන් සහ අබූ ජායිඞ් සමත්වූහ.\r\nශිලාත් ජාත්‍යන්තර ක්‍රිකට් ක්‍රීඩාංගණයේදී ශ්‍රී ලංකාව සහ බංග්ලාදේශ කණ්ඩායම හමුවන පළමු අවස්ථාව මෙන්ම බංග්ලාදේශ කණ්ඩායම මෙම ක්‍රීඩාංගණයේදී ක්‍රීඩා කරන පළමු අවස්ථාවද වන්නේය. මින් පෙර වෙනත් රටවල් මෙම ක්‍රීඩාංගණයේ ජාත්‍යන්තර තරග 6 කට ක්‍රීඩාකර ඇති අතර පළමු පන්දුවට පහරදුන් කණ්ඩායමක් ජයගත් පළමු අවස්ථාව ලෙසද වාර්තා පොත් අතරට එක්විය.\r\nකාසියේ වාසිය දිනාගත් බංග්ලාදේශ නායක මහමුදුල්ලා රියාද් පළමුව පන්දු රැකීමට තීරණය කළේය.",
        "date": "2018-02-18 16:52:41",
        "sid": "276",
        "title": "ශ්‍රී ලංකාවට සටනකින් තොර ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ පළමු පෙළ ලීග් ක්‍රිකට් තරගාවලියේ සුපිරි කණ්ඩායම් අට අතර පැවැති තරග වටයේදී ප්‍රසාද ලකුණු 118.94 ක් හිමිකරගත් හලාවත් මේරියන්ස් කණ්ඩායම ශූරතාව හිමිකර ගැනීමට අද (18 වැනිදා) සමත්විය.\r\nහලාවත මේරියන්ස් කණ්ඩායම හමුවේ අද පරාජයට පත්වූ එස්.එස්.සී. කණ්ඩායමට ප්‍රසාද ලකුණු 93.28 ක් හිමිවූ අතර අනුශූරතාවයෙන් සැහීමට පත්වන්නට ඔවුන්ට සිදුවිය.\r\nමූලික වටයේදී තරග හයකට ක්‍රීඩාකළ හලාවත මේරියන්ස් කණ්ඩායම තරග 5 ක් ජයගත් අතර එක් තරගයක ලකුණු සමවීමෙන් අවසන්විය. අපරාජිතව සුපිරි කණ්ඩායම් අට සමගින් පැවැත්වෙන තරගාවලිය වෙත පිවිසි හලාවත මේරියන්ස් කණ්ඩායම එහිදි පැවැති තරග හතරම ජයගනිමින් ශූරතාවය දිනා ගත්තේය.\r\nඑස්.එස්.සී. කණ්ඩායම මූලික වටයේදී තරග හයකට ක්‍රීඩාකරමින් එක් තරගයක් ජයගත් අතර තරග පහක් ජයපරාජයෙන් තොරව අවසන් කරගැනිමට ඔවුන් සමත්වූහ. සුපිරි කණ්ඩායම් අට සමගින් පැවැත්වෙන තරගාවලිය වෙත පිවිසි එස්.එස්.සී. කණ්ඩායම තරග හතරට ක්‍රීඩාකරමින් තරග තුනක් ජයගත් අතර අවසන් තරග හලාවත මේරියන්ස් හමුවේ පරාජයට පත්විය.\r\nතරගාවලියේ වැඩිම ලකුණු රැස්කළ පිතිකරුවන් අතර පෙරමුණ ගැනීමට හලාවත් මේරියන්ස් කණ්ඩායමේ සචිත්‍ර සේරසිංහ සමත්විය. තරග 10 කට ක්‍රීඩාකළ සචිත්‍ර ශතක 3 ක් සහ අර්ධ ශතක 6 ක් සමගින් ලකුණු 901 ක් රැස්කිරීමට සමත්විය. පිත්තෙන් මෙන්ම පන්දුවෙන්ද දස්කම් දැක්වූ සචිත්‍ර සේරසිංහ කඩුලු 35 ක්ද දවාගනිමින් හලාවත් මේරියන්ස් කණ්ඩායමේ ජයග්‍රහණයට දායකවිය.\r\nකඩුලු 70 ක් දවාගත් හලාවත් මේරියන්ස් කණ්ඩායමේ නායක මාලින්ද පුෂ්පකුමාර තරගාවලියේ වැඩිම කඩුලු ලබාගත් පන්දුයවන්නන් අතර පෙරමුණ ගැනීමට සමත්විය. තරග 10 කට ක්‍රීඩා කළ මාලින්ද කඩුලු පහ බැගින් අවස්ථා හතකදී සහ කඩුලු 10 බැගින් එක් අවස්ථාවකදි දවාගනිමින් ජයග්‍රහණය කරා කණ්ඩායම මෙහෙයවීය.",
        "date": "2018-02-18 21:48:12",
        "sid": "277",
        "title": "ලීග් ශූරතාව මේරියන්ස්ට",
        "wid": "1"
    },
    {
        "category": "ක්‍රිකට්",
        "content": "එක්දින ජාත්‍යන්තර තරගයකදී කඩුලු 5 ක් දවාගත් ලබාලම පන්දු යවන්නා බවට පත්වීමට ඇෆ්ගනිස්ථානයේ පාදඟ පන්දු යවන ක්‍රීඩක මුජීබ් සද්‍රාන් පසුගියදා සමත් විය. සිම්බාබ්වේ කණ්ඩායමට එරෙහිව පැවැති සිවුවැනි තරගයේදී සද්‍රාන් එම දක්ෂතාව දැක්වූ අතර ඒ වන විට ඔහුගේ වයස අවුරුදු 16 දින 325 ක් ලෙස සටහන් විය.\r\nමින් පෙර එම වාර්තාවට හිමිකම් කියන ලද්දේ පාකිස්තානයේ වකාර් යුනිස් විසිනි. ශ්‍රී ලංකාවට එරෙහිව 1990 වසරේදී පැවැති තරගයකදී එම දස්කම දක්වන විට යුනිස්ගේ වයස අවුරුදු 18 දින 164 ක්ව තිබිණ.\r\nමේ වනවිට තරග 7 කට ක්‍රීඩාකර ඇති සද්‍රාන් එහිදී කඩුලු 18 ක් දවාගැනීමට සමතව සිටියි.\r\nසද්‍රාන්ගේ පන්දු යැවීම හමුවේ සිම්බාබ්වේ කණ්ඩායමට එරෙහිව පැවැති සිවුවැනි තරගය ජයගත් ඇෆ්ගනිස්ථානය, තවත් තරගයක් ඉතිරිව තිබියදීම තරගාවලිය 3-1 ක් ලෙස ජය ගැනිමටද සමත් විය.\r\n2019 වසරේ ලෝක කුසලාන තරගාවලිය සදහා සුදුසුකම් ලබාගැනීමේ තරගාවලිය ලබන මස සිම්බාබ්වේ හිදී පැවැත්වෙන අතර එම තරගාවලියේදී සිම්බාබ්වේ කණ්ඩායම සහ ඇෆ්ගනිස්ථාන කණ්ඩායම නැවතත් මුණගැසෙනු ඇත.",
        "date": "2018-02-19 15:12:11",
        "sid": "278",
        "title": "යුනිස්ගේ වාර්තාව සද්‍රාන් බිඳ දමයි",
        "wid": "1"
    },
    {
        "category": "ක්‍රිකට්",
        "content": "දකුණු අප්‍රිකානු කණ්ඩායමට එරෙහිව ජොහැන්නස්බර්ග්හිදී ඊයේ (18 වැනිදා) පැවැති පළමු විස්සයි20 තරගයෙන් ලකුණු 28 ක පහසු ජයක් අත්කර ගැනීමට ඉන්දීය කණ්ඩායම සමත් විය. එම ජයත් සමග තරග 3 කින් සමන්විත වන එක්දින තරගාවලිය 1-0 ක් ලෙස පෙරමුණ ගැනීමටද ඉන්දියාවට හැකි විය.\r\nජයග්‍රහණය සඳහා ලකුණු 204 ක ඉලක්කයක් හඹා ගිය දකුණු අප්‍රිකානු කණ්ඩායමට ඕවර 20 අවසානයේ කඩුලු 9 ක් දැවී රැස්කරගත හැකි වූයේ ලකුණු 175 ක් පමණි. දක්ෂ පන්දු යැවීමක නිතර වූ බුවනේෂ්වර් කුමාර් ලකුණු 24 කට කඩුලු 5 ක් දවාගනිමින් දකුණු අප්‍රිකානු කණ්ඩායමේ ජයග්‍රාහී මාවත අවහිර කළේය. එය බුවනේෂ්වරගේ හොඳම විස්සයි20 පන්දු යැවීම ලෙසද වාර්තා අතරට එක් විය.\r\nපන්දු 50 කදී හයේ පහරක් සහ හතරේ පහර 8 ක් සමග ලකුණු 70 ක් රැස්කිරීමට රීසා හෙන්ඩ්‍රික් සමත් වුවද, දකුණු අප්‍රිකානු කණ්ඩායම ජයග්‍රහණය කරා ගෙන යෑමට අතරම් එය ප්‍රමාණවත් නොවීය. ෆර්හාන් බෙහාර්ඩීන් (39) සමග එක්ව සිවුවැනි කඩුල්ල වෙනුවෙන් පන්දු 52 කදී ලකුණු 81 ක සම්බන්ධතාවක් ගොඩනැගීමටද හෙන්ඩ්‍රික් සමත් විය. පන්දු 27 කදී වාර්තා වූ බෙහාර්ඩීන්ගේ ඉනිමට හයේ පහර 2 ක් සහ හතරේ පහර 3 ක් ඇතුළත් විය.\r\nපළමුවෙන් පන්දුවට පහරදුන් ඉන්දීය කණ්ඩායම වෙනුවෙන් සිය සිවුවැනි විස්සයි20 අර්ධ ලබාගැනීමට ආරම්භක පිතිකරු ශිකර් ධවාන් සමත් විය. පන්දු 39 කට මුහුණදුන් ධවාන් හයේ පහර 2 කින් සහ හතරේ පහර 10 කින් සිය ඉනිම අලංකාර කළේය. නායක විරාට් කෝලි (26) සමග එක්ව තෙවැනි කඩුල්ල වෙනුවෙන් පන්දු 33 කදී ලකුණු 59 ක සම්බන්ධතාවක් ගොඩනගමින් ඉන්දීය ඉනිමේ ලකුණු සංඛ්‍යාව ඉහළ දැමීමටද ධවාන් සමත් විය. පන්දු 20 කදී වාර්තා වූ කෝලිගේ ඉනිම හයේ පහරකින් සහ හතරේ පහර 2 කින් සමන්විත විය.",
        "date": "2018-02-19 17:19:20",
        "sid": "279",
        "title": "පළමු විස්සයි20 තරගයේ ජය ඉන්දියාවට",
        "wid": "1"
    },
    {
        "category": "ක්‍රිකට්",
        "content": "එංගලන්තය, නවසීලන්තය සහ ඕස්ට්‍රේලියාව අතර පැවැත්වෙන තුන්කොන් විස්සයි20 ක්‍රිකට් තරගාවලියේ හයවැනි තරගය ලෙස එංගලන්තය සහ නවසීලන්තය අතර ඊයේ (18 වැනිදා) පැවැති තරගයෙන් ලකුණු 2 ක තියුණු ජයක් අත්කර ගැනීමට එංගලන්ත කණ්ඩායම සමත් විය. ජයග්‍රහණය සඳහා ලකුණු 194 ක ඉලක්කයක් හඹාගිය නවසීලන්ත කණ්ඩායමට නියමිත ඕවර 20 අවසානයේ කඩුලු 4 ක් දැවී රැස්කරගත හැකි වූයේ ලකුණු 192 ක් පමණි.\r\nපළමු කඩුල්ල වෙනුවෙන් පන්දු 39 කදී ලකුණු 78 ක සම්බන්ධතාවක් ගොඩනැගීමට මාටින් ගප්ටිල් (62) සහ කොලින් මුන්රෝ (57) සමත් වුවද, නවසීලන්ත කණ්ඩායම ජයග්‍රහණය කරා රැගෙන යෑමට තරම් එම සම්බන්ධතාව ප්‍රමාණවත් නොවීය. පන්දු 47 කට මුහුණදුන් ගප්ටිල් සිය 14 වැනි විස්සයි20 අර්ධ ශතකය හයේ පහර 4 කින් සහ හතරේ පහර 3 කින් අලංකාර කළ අතර පන්දු 21 කදී වාර්තා වූ මුන්රෝගේ 7 වැනි විස්සයි20 අර්ධ ශතකය හයේ පහර 7 කින් සහ හතරේ පහර 3 කින් සමන්විත විය.\r\nනවසීලන්ත ඉනිමේ අවසන් ඕවර කිහිපයේදී වේගවත් පිතිහරඹයක නිතර වූ මාක් චාප්මන් පන්දු 30 කදී නොදැවී ලකුණු 37 ක් රැස්කළේ හයේ පහර 2 ක් සහ හතරේ පහර 2 ක් සමගිනි. ආදිල් රෂීඞ්, ටොම් කරන්, ලියෑම් ප්ලන්කට් සහ ඩේවිඩ් මැලන් එංගලන්තය වෙනුවෙන් කඩුල්ල බැගින් දවාගැනීමට සමත් වූහ.\r\nපළමුවෙන් පන්දුවට පහරදුන් එංගලන්ත කණ්ඩායම වෙනුවෙන් නායකත්වයේ ඉනිමක් ක්‍රීඩා කළ ඔයින් මෝගන් පන්දු 46 කදී හයේ පහර 6 ක් සහ හතරේ පහර 4 ක් සමගින් නොදැවී ලකුණු 80 ක් රැස්කළේය. ඬේවිඞ් මැලන් (53) සමග එක්ව එංගලන්ත ඉනිමේ 2 වැනි කඩුල්ල වෙනුවෙන් පන්දු 54 කදී ලකුණු 93 ක සම්බන්ධතාවක් ගොඩනැගීමටද මෝගන් සමත් විය. පන්දු 36 කදී වාර්තා වූ මැලන්ගේ අර්ධ ශතකයට හයේ පහර 5 ක් සහ හතරේ පහර 2 ක් අන්තර්ගත විය.\r\nනවසීලන්ත කණ්ඩායමේ සාර්ථකම පන්දු යවන්නා බවට පත් වූ ටේ‍රන්ට් බෝල්ට් ලකුණු 50 කට කඩුලු 3 ක් දවාගත් අතර ටිම් සවුති ලකුණු 22 කට කඩුලු 2 ක් දවාගත්තේය.",
        "date": "2018-02-19 18:02:37 ",
        "sid": "280",
        "title": "එංගලන්තයට ලකුණු 2 ක තියුණු ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා 19 න් පහළ කණ්ඩායම නියෝජනය කළ කමිඳු මෙන්ඩිස් (124) සහ ධනංජය ලක්ෂාන් (154) ලබාගත් ශතක නිසා කුරුණෑගල මලියදේව විදුහලට එරෙහිව කුරුණෑගලදී අද (19 වැනිදා) නිමාවූ වයස 19 න් පහළ ‘සිංගර් කුසලාන’ ක්‍රිකට් තරගයකදී ලකුණු 500 සීමාව පසුකර යාමට ගාල්ල රිච්මන්ඞ් විදුහල සමත් විය.\r\nI කොටසේ තරගයක් වූ මෙම තරගයේදී ලකුණු 77 කට කඩුලු 10 ක් දවාගත් අවිඳු තීක්ෂණ පන්දුවෙන් දැක්වූ දස්කම් හේතුවෙන්  ඉනිමක සහ ලකුණු 235 ක ජයක් අත්කර ගැනීමට රිච්මන්ඞ් විදුහල සමත් විය.\r\nරිච්මන්ඩි විදුහල සිය පළමු ඉනිම වෙනුවෙන් කඩුලු 8 ක් දැවී ලකුණු 510 ක් රැස්කිරීමට සමත් වූ අතර එහිදී පළමු කඩුල්ල වෙනුවෙන් පන්දු 216 කදී ලකුණු 241 ක සම්බන්ධතාවක් පැවැත්වීමට කමිඳු මෙන්ඩිස් (124) සහ ධනංජය ලක්ෂාන් (154) සමත් වූහ. පන්දු 142 කදී වාර්තා වූ මෙන්ඩිස්ගේ ශතකයට හයේ පහරක් සහ හතරේ පහර 15 ක් ඇතුළත් වූ අතර පන්දු 125 කදී වාර්තා වූ ලක්ෂාන්ගේ ශතකය හයේ පහර 5 කින් සහ හතරේ පහර 24 කින් සමන්විත විය.\r\nමලියදේව දෙවැනි ඉනිමේදී ලකුණු 66 කට කඩුලු 5 ක් දවාගනිමින් දිලුම් සුධීරද පන්දුවෙන් දස්කම් දැක්වීය.",
        "date": "2018-02-19 18:39:02",
        "sid": "281",
        "title": "කමිඳු - ධනංජය ශතක ලබා රිච්මන්ඩ් දිනවති",
        "wid": "1"
    },
    {
        "category": "ක්‍රිකට්",
        "content": "ක්‍රිකට් ක්‍රීඩාවේ ඉදිරියෙන් සිටින ක්‍රීඩකයන්ගේත් පුහුණුකරුවන්ගේත් පීඩනය අඩුකිරීම සඳහා විස්සයි-20 තරග දින දර්ශනයෙන් කපා හැරිය යුතු යයි එංගලන්ත පුහුණුකරු ට්‍රෙවර් බේලිස් මහතා කියයි. ඕස්ට්‍රේලියාව, නවසීලන්තය සහ එංගලන්තය අතර පැවැති ට්‍රාන්ස් තස්මන් කුසලාන තරගාවලියේ අවසන් තරගයට සුදුසුකම් ලබාගැනීමට අපොහොසත් වූ එංගලන්ත පිලේ පුහුණුකරුවා ප්‍රශ්න කළේ මෙවන් තරගාවලියක් ලෝකයේ උසස්ම මට්ටමේදී තබාගන්නේ ඇයිද කියාය.\r\nබේලිස් මහතාගේ අදහස වන්නේ විස්සයි-20 තරග අයි.පී.එල්. නැතහොත් බිග් බෑෂ් හෝ සී.පී.එල් ආකාරයේ දේශීය තරග සඳහා පමණක් අනුමත කිරීමට ක්‍රිකට් ලොක්කන් පියවර ගත යුතු බවයි.\r\n“මම නම් ඔය විස්සයි-20 සෙල්ලම් කරන්නේ නෑ. මා ඒක කණ්ඩායම් අයිතිකාරයින්ටම කරගන්න කියනවා”\r\n“අපි මේ තරම් ක්‍රීඩා කරන්න ගියොත් කිසියම් අවස්ථාවකදී පුපුරායාමක් සිද්ධ වෙන්න පුළුවන්. ක්‍රීඩකයන්ට විතරක් නෙමේ. පුහුණුකරුවන්ටත් ඒක බලපානවා” යයිද ටේ‍රවර් බේලිස් මහතා ස්කයි ස්පෝට්ස් සේවයට පැවසීය. අයි.පී.එල්. කණ්ඩායම් මෙන්ම ඕස්ටේ්‍රලියාවේදී පැවැත්වෙන බිග් බෑෂ් ලීගයේද කණ්ඩායම් පුහුණුකර ඇති බේලිස් මහතා කියන්නේ විස්සයි-20 අන්තර්ජාතික තරග පවත්වන්නේ නම් එය විස්සයි-20 ලෝක කුසලාන තරග පැවැත්වෙන වර්ෂයට පමණක් සීමා කළ යුතු බවයි.\r\nඕස්ට්‍රේලියාවේදී අළු බඳුන තරගාවලියටත් ඉන් අනතුරුව එක්දින සහ විස්සයි-20 තරගාවලියකටත් සහභාගි වූ එංගලන්ත කණ්ඩායම නවසීලන්තයේදී විස්සයි-20 තුන්කොන් තරගාවලියකට සහභාගි විය. නවසීලන්තයට එරෙහිව ටෙස්ට් තරගාවලියක් සහ එක්දින තරගාවලියක්ද එංගලන්ත පිලට ඉතිරිව තිබේ.\r\nකෙසේ වෙතත් නවසීලන්ත පිලේ පුහුණුකරු මයික් හෙසන් ටේ‍රවර් බේලිස් මහතා සමමග එකඟ නොවේ\r\n“ක්‍රීඩකයන් වගේම පුහුණුකරුවන්ටත් වෙහෙසවීම සම්බන්ධයෙන් ප්‍රශ්නයක් තියෙනවා තමා. ඒත් ආදායම් ඉපයීම පිළිබඳවත් හිතන්න ඕනේ”\r\n“සමහර රටවල නම් ලොකු ප්‍රශ්නයක් නොවුණත් නවසීලන්තයේ නම් ඊඞ්න් ගාර්ඞ්න් පිටියට 35,000 ක පිරිසක් ගෙන්වනවා කියන්නේ අපට අති විශාල දෙයක්. ඒක ක්‍රීඩාවටත් හොඳයි, ක්‍රීඩාවේ ප්‍රතිරූපයටත් හොඳයි” යයි මයික් හෙසන් මහතා පැවසීය",
        "date": "2018-02-19 21:22:04",
        "sid": "282",
        "title": "විස්සයි-20 අන්තර්ජාතික තරග එපා",
        "wid": "1"
    },
    {
        "category": "ක්‍රිකට්",
        "content": "එක සංචාරයකි. තුන් ආකාරයක තරගාවලි තුනක්ම එහි වූයේය. තරගාවලි තුනම ජයග්‍රහණයෙන් අවසන් කිරීමට ශ්‍රී ලංකා කණ්ඩායම සමත් විය. \r\nශ්‍රී ලංකා කණ්ඩායමේ ප්‍රධාන පුහුණුකරුවා වශයෙන් තමන්ගේ පළමු පැවරුමේදීම එවන් සාර්ථකත්වයක් ගෙන ආ චන්දික හතුරුසිංහ මහතාගෙන් ඊටත් වඩා දෙයක් ඉල්ලා සිටීමට නුපුළුවන. ශ්‍රී ලංකා කණ්ඩායමේ ප්‍රධාන පුහුණුකරුවා වශයෙන් එය ඔහුගේ ගමනට කදිම ආරම්භයක් වනු ඇත.\r\nබංග්ලාදේශයේදී ලබාගත් ජයග්‍රහණ වලින් අනතුරුව ශ්‍රී ලංකාවට පැමිණ ඒ සම්බන්ධයෙන් අදහස් දැක්වූ හතුරුසිංහ කියා සිටියේ මනා සන්නිවේදනය, නම්‍යශීලීතාව උපක්‍රමයක් ලෙසින් භාවිතා කිරීම මෙන්ම නිදහස් වාතාවරණය මෙම ජයග්‍රහණ සඳහා පාදක වූ බවයි. \r\n“සංචාරයේ පළමු තරග දෙක පරාජය වුණත්, අපි දැනගෙන හිටියා අපට නැවතත් දස්කම් අතරට එන්න පුළුවන් කියලා. පළමු තරග දෙකේදී ඒගොල්ලන් හොඳින් ක්‍රීඩා කළා තමයි. ඒ වෙලාවේ අපි ඒක පාවිච්චි කළේ තත්ත්වයට හුරුවෙන්න”\r\n“ඒ එක්කම අපේ උපක්‍රම කිහිපයකුත් වැරදුණා. ඒත් අපි ඊළඟ තරග වලදී ඒවා හදාගත්තා” යයිද හතුරුසිංහ මහතා පැවසීය. \r\nහතුරුසිංහ මහතා කීවේ ක්‍රීඩකයන්ට ලැබුණු නිදහස් වාතාවරණය කණ්ඩායමේ ජයග්‍රහණය සඳහා වැඩියෙන්ම බලපෑ සාධකය බවයි. පුහුණු කාර්ය මණ්ඩලයෙන්ද ඔවුන් ඉතාමත් හොඳ සහයෝගයක් ලැබිණ. \r\n“ඔවුන්ගේ ප්‍රශ්න ගැන අපි විශේෂ අවධානයක් යොමුකළා. ඒවා ගැන කතා කළා. ඔවුන්ගේ අදහස් ගත්තා. අපේ අරමුණ වුණේ ප්‍රතිඵලය ගැන හිත කරදර කරගන්නේ නැතිව, නිදහසේ ක්‍රීඩා කරන්න ක්‍රීඩකයන්ට අවස්ථාව දෙන එකයි” \r\nහතුරුසිංහ මහතාගේ මෙම තර්ක සාධාරණ බව ලබාගත් ප්‍රතිපල වලින් පෙනෙන්නට තිබේ. තරගාවලියේ අවසන් කොටසේදී බංග්ලාදේශ පන්දු යවන්නන් හමුවේ ශ්‍රී ලංකා පිතිකරුවන් විසින් පෙන්වන ලද ආත්ම විශ්වාසය කෙතරම්ද යන්න කාලයක් යනතුරු ආපසු හැරී බැලීමට තරම් වටී. හතුරුසිංහගේ අදහස් ක්‍රීඩකයන් විසින් කොයිතරම් දුරට ඉදිරියට ගෙනැවිත් ඇතිද යන්නටත් එය කදිම සාක්ෂියකි. \r\nතුවාල ලැබීම නිසා තරගාවලිය අතර මැදදී ශ්‍රී ලංකාවට පැමිණි නායක ඇන්ජලෝ මැතිව්ස් සිනාසෙමින් කීවේ හතුරුසිංහගේ ආගමනය “ගෝල පිරිසත් සමග ගැලවුම්කාරයාණන් නැවත පැමිණීමක්” බවයි. කලකට ඉහතදී ශ්‍රී ලංකා කණ්ඩායමේ සහාය පුහුණුකරුවා වූ චන්දික හතුරුසිංහ මහතා ශ්‍රී ලංකා කණ්ඩායම හැරදා ගියේ එවකට ශ්‍රී ලංකා ක්‍රිකට් ආයතනයේ සිටින නිලධාරීන් ඔහුට හතුරුකම් කළ බැවිනි. \r\nපාදයේ ආබාධයකට ලක්වීම නිසා ඇන්ජලෝ මැතිව්ස් නැවතත් සියරා ආ අවස්ථාවේදී කණ්ඩායමට නායකත්වය දුන් දිනේෂ් චන්දිමාල් කීවේ ක්‍රීඩකයන් පිරිස හුදෙක් කණ්ඩායමක් ලෙසින් නොව එක පවුලක් ලෙසින් ක්‍රීඩා කළ බවයි. හතුරුසිංහගේ නියෝග සහ නියමයන් හොඳින් ක්‍රියාත්මක වන බව චන්දිමාල්ගේ ප්‍රකාශයෙන් තවත් පැහැදිළි වෙයි. \r\n“මම මෙතැන ඉන්නකම්, මා හිතන්නේ නෑ ඔබ එකම කණ්ඩායමක් දිගින් දිගටම දකීවි කියලා”\r\n“දස්කම් පෙන්වන ක්‍රීඩකයන් නිරන්තරයෙන් කණ්ඩායමේ රැඳී සිටීවි. ඒත් අපි හැම වෙලාවෙම බලන්නේ තරගයක් ජයග්‍රහණය කරා ගෙනගිය හැකි ක්‍රීඩක මිශ්‍රණය මොකක්ද කියන එක ගැනයි. ඒ කියන්නේ ඊළඟ අවුරුදු දෙකේදී අපි ක්‍රීඩා කරන්නේ ක්‍රීඩකයන් 11 දෙනකුගෙන් විතරක් නෙමේ කියන එකයි” යයිද හතුරුසිංහ මහතා පැවසීය. \r\n“එකිනෙකට වෙනස් රටවල් එක්ක තරග කිරීමේදී වෙනස් වෙනස් ස්ථාන සඳහා යොදා ගැනීමට අපට විශාල ක්‍රීඩක සංචිතයක් ඕනා. ඒත් එක රඳා තියෙන්නේ ඒ ඒ ක්‍රීඩකයන්ගේ හැකියාවන් සහ ශක්තිය මතයි.....සෑම ක්‍රීඩකයකුටම සාධාරණ අවස්ථාවක් හිමිවෙනවා විතරක් නෙමේ කණ්ඩායම තේරීමේදී තම තමන්ට හිමිවන තැන කොතැනද කියන එක පිළිබඳවත් සෑම ක්‍රීඩකයකුම වැටහීමක් ලැබෙනවා” යයිද හතුරුසිංහ මහතා තවදුරටත් පැහැදිළි කළේය. \r\nමෙම නව ප්‍රතිපත්තිය සම්බන්ධයෙන් දියහැකි හොඳම නිදර්ශනය නම් ජීවන් මෙන්ඩිස් යොදාගත් ආකාරයයි. වසර හතරකට පසුව නැවතත් ජාතික කණ්ඩායමට කැඳවන ලද ජීවන් මෙන්ඩිස් සිය පළමු වැනි විස්සයි-20 තරග දෙකේදීම කඩුලු 3 ක් දවාගත්තේය. එයින් දෙකක් පළමු තරගයේ පළමු ඕවරයේදීම විය. \r\n“එයාගේ දස්කම් මොනවාද කියන්න අපි දන්නවා. එයාගේ මෑත කාලීන දේශීය තරගවල දස්කම් එක්ක අපි එයාව කැඳෙව්වා. එයාගේ ජාතියේ ක්‍රීඩකයෙක් අපට ඕනෑ වෙලා තිබුණා” යයි ජීවන් මෙන්ඩිස් සම්බන්ධයෙන් හතුරුසිංහ මහතා පැවසීය. \r\n“ඒත් ඒක ප්‍රතිවාදියා කවුරුන්ද කියන එක මතත්, තරගය පැවැත්වෙන තත්ත්වය වගේම අපට ඒ වෙලාවේ කරන්න ඕන දේ මොකක්ද කියන එක මතත් රඳාපවතිනවා.....එතැන තියෙන වැදගත්ම දේ තමයි කණ්ඩායමත් එක්ක තියෙන නම්‍යශීලීතාව. අපි ඒ ගැන ක්‍රීඩකයන්ට කියලා දීලා තියෙනවා. ඒ නිසා ඒ හැමෝම දන්නවා තම තමන්ගේ කාර්යය මොකක්ද කියන එක. අපි ඉදිරියට යන්න යන්නේ එහෙම තමා” යයිද හතුරුසිංහ මහතා වැඩිදුරටත් පැහැදිළි කළේය. \r\nහතුරුසිංහගේ ගුරුහරුකම් වලින් වඩාත්ම ප්‍රයෝජන ලබාගත් ක්‍රීඩකයකු ඇත්නම් ඒ තිසර පෙරේරාය. තවමත් 28 හැවිරිදි වියේ සිටින තිසර පෙරේරා බොහෝ විට හඳුන්වන ලද්සේ හැකියාවන් රැසක් පොදිබැඳගත් නමුත් ඒ කිසිවකින් නිසි ප්‍රයෝජනයක් නොගන්නා අයකු ලෙසිනි. එහෙත් බංග්ලාදේශයේදී ඔහු තමන්ගේ නියම හැකියාවෙන් බිඳක් ගෙනහැර දැක්වීය. \r\nබංග්ලාදේශයට එරෙහිව පැවැති එක්දින තරග පහේදී පිතිකරුවකු වශයෙන් ලකුණු 44.66 ක සාමාන්‍යයක් රඳවාගත් මේ ජවය පිරි වමත්කාරයා ලකුණු 134 ක් ලබාගත්තේ 154 ක ප්‍රවේගයක් (ප්‍රහාරාත්මක වේගයක් හෙවත් පන්දු 100 කදී ලබාගන්න ලකුණු සංඛ්‍යාව) රඳවාගනිමිනි. ඒ අතරවාරයේදී කඩුලු 5 කුත් දවාගත් තිසර පෙරේරා තමන්ගේ හොඳම කොටස විස්සයි-20 තරගාවලියට ඉතිරිකර ගත්තේය.\r\nවිස්සයි-20 තරග දෙකේදී නොදැවී 39 ක් සහ ලකුණු 31 ක් ලබාගත් තිසර බංග්ලාදේශ පන්දු යවන්නන්ට සටනක් දීමට තිබූ අන්තිම සැලැස්මත් කීතු කීතු කර ඉරා දැමීය. \r\n“තිසර නැවතත් ජාතික කණ්ඩායමට එක්වෙලා ඉන්නේ තරමක කාලයකට පස්සේ. ඒ නිසා එයාගේ කාර්යභාරය කුමක් විය යුතුද කියලා අපි එයාට කතා කළා. එයාගේ පුහුණු සැලසුම් පවා අපි වෙනස් කළා”\r\n“අපි හැමෝම දන්නවා එයා කොයිතරම් දක්‍ෂයෙක්ද කියලා. ඒත් ඒකෙන් උපරිම ප්‍රයෝජන අරන් නෑ. ඒත් එයා කොයිතරම් දක්‍ෂයෙක්ද කියලා අපිට දැන් පේනවා. මා හිතන්නේ එයාට තවත් දියුණුවෙන්න පුළුවන් විතරක් නෙමේ, තවදුරටත් විශාල දෙයක් දෙන්න පුළුවන්. ඒත් ඒ හැම දෙයක්ම රඳාපවතින්නේ එයාට ලැබෙන අවස්ථාව අනුවයි” යයිද හතුරුසිංහ මහතා පැවසීය. \r\nශ්‍රී ලංකා කණ්ඩායමේ මීළඟ පරීක්‍ෂණය තරමක් අසීරු එකකි. ඒ නිදහස් කුසලාන තරගාවලියයි. එහිදී ශ්‍රී ලංකා පිලට මුණගැසෙන්නේ පහර කෑ බංග්ලාදේශ පිලත් මේ වන විට ඉතා ඉහළින් පියාසර කරමින් සිටින ඉන්දියානු කණ්ඩායමත්ය. \r\nමේ වන විට විස්සයි-20 ශ්‍රේණිගත ලයිස්තුවේ අංක 3 හිමි ඉන්දීය කණ්ඩායම ජොහැන්නස්බර්ග් නුවරදීම දකුණු අප්‍රිකානුවන් ලකුණු 28 කින් පරාජය කරමින් විස්සයි-20 තරගාවලියේ පෙරමුණ ගෙන සිටී. කණ්ඩායමේ හැකියාවන් සම්බන්ධයෙන් අදහස් දක්වන නමුත් හතුරුසිංහ මහතා තරග ප්‍රතිඵල පිළිබඳ වැඩිදුර අදහස් දැක්වීමට පැකිළෙයි. \r\n“නිසැක වශයෙන්ම අපට වඩාත් හොඳ කණ්ඩායම් එක්ක කරට කර තරග කරන්න පුළුවන්. ඒත් ප්‍රතිඵල ගැන සහතිකයක් දෙන්න බෑ. ඒ ගැන අපට කියන්න පුළුවන් එක දෙයයි...පුහුණුවෙන හැම වෙලාවකම වඩාත් හොඳ තත්ත්වයකට එන්න අපි උත්සාහ කරනවා කියන එකයි”\r\n“අපට අපේ හැකියාවල තරමට ක්‍රීඩා කරන්න පුළුවන් නම් මට ඒ ඇති. මොකද අපි අපේ හැකියාවලට අනුව ක්‍රීඩා කරන තරමට අපට දිනන්න අවස්ථාව වැඩියි” යයිද හතුරුසිංහ මහතා කීවේය. ",
        "date": "2018-02-20 15:19:53",
        "sid": "283",
        "title": "ගැලවුම්කාරයාණන්ගේ නැවත පැමිණීම",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව, ඉන්දියාව සහ බංග්ලාදේශය අතර පැවැත්වෙන ‘නිදහස් කුසලාන’ විස්සයි20 තුන්කොන් ක්‍රිකට් තරගාවලිය ආරම්භ කරමින් ඉන්දියාවට එරෙහිව ශ්‍රී ලංකාව මාර්තු මස 6 වැනිදා තරග බිමට පිවිසීමට නියමිතය. \r\nතරගාවලියේ මූලික වටයේදී කණ්ඩායම් තුනම සෙසු කණ්ඩායම් සමගින් තරග 2 ක බැගින් ක්‍රීඩා කරන අතර එහිදී වැඩිම ජයග්‍රහණයන් අත්කරගන්නා කණ්ඩායම් 2 අවසන් මහ තරගයට සුදුසුකම් ලබාගැනීමට නියමිතය. අවසන් මහ තරගය පැවැත්වෙන්නේ ලබන 18 වැනිදාය. \r\nතරගාවලියට සහභාගි වීම සඳහා ඉන්දීය සහ බංග්ලාදේශ කණ්ඩායම් මාර්තු මස 4 වැනිදා ශ්‍රී ලංකාවට පැමිණීමට නියමිත අතර ඊට සහභාගි වන ශ්‍රී ලංකා කණ්ඩායම ඉදිරියේදී නම් කිරීමට නියමිතය. \r\nතරගාවලියේ සියලුම තරග පස්වරු 7.00 සිට කොළඹ ආර්. ප්‍රේමදාස ක්‍රීඩාංගණයේදී විදුලි ආලෝකය මධ්‍යයේ පැවැත්වේ. ",
        "date": "2018-02-20 16:10:52",
        "sid": "284",
        "title": "පළමු තරගයට ශ්‍රී ලංකාව - ඉන්දියාව",
        "wid": "1"
    },
    {
        "category": "ක්‍රිකට්",
        "content": "‘ඩයලොග් 4G - සන්ඬේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ (2018) 20 වැනි සතිය නිමාවන විට සමස්ත ලංකා පාසල් කාණ්ඩයේ පෙරමුණේ පසුවන ගල්කිස්ස සාන්ත තෝමස් විදුහලේ ඩෙලන් පීරිස් ඡන්ද 25,000 සීමාව ඉක්මවා යෑමට සමත්ව සිටියි. ගෙවී ගිය සතිය තුළදී ලබාගත් ඡන්ද 2,823 ත් සමග මේ වන විට ඔහු ලබා සිටින මුළු ඡන්ද සංඛ්‍යාව 25,529 කි. \r\n එම කාණ්ඩයේ දෙවැනි ස්ථානයේ රැදී සිටින බම්බලපිටිය ශාන්ත පීතර විදුහලේ සචින් සිල්වා මේ වන විට ලබා සිටින මුළු ඡන්ද සංඛ්‍යාව 15,979 ක් වන අතර ගෙවී ගිය සතිය තුළදී ඔහු ලබාගෙන ඇති ඡන්ද සංඛ්‍යාව 2293 කි. ඒ අනුව ඩෙලන් සහ සචින් අතර පැවැති ඡන්ද පරතරය 9,550 ක් දක්වා ඉහළ ගොස් තිබේ. \r\n කොළඹ ඩී.එස්. සේනානායක විදුහලේ විහන් ගුණසේකර සහ කොළඹ ආනන්ද විදුහලේ අසේල් සිගේරා පිළිවෙලින් ඡන්ද 4,696 ක් සහ 3,095 ක් බැගින් තවදුරටත් ලබා සමස්ත ලංකා පාසල් කාණ්ඩයේ තෙවැනි සහ සිවුවැනි ස්ථානවල රැදී සිටිති. \r\n නැගී එන කාණ්ඩයේ පෙරමුණ ගෙන සිටින කොළඹ කේරි විදුහලේ දෙනුවන් පෙරේරා ඡන්ද 13,610 ක් ලබා සිටියි. රත්නපුර ශාන්ත ඇලවීෂියස් විදුහලේ කෙනුල ගුණරත්න ඡන්ද 9,830 ක් ලබා එම කාණ්ඩයේ දෙවැනි ස්ථානයේ පසුවේ. ගෙවී ගිය සතියේදී ඡන්ද 1,835 ක් ලබාගැනීමට දෙනුවන් සමත්ව ඇති අතර එහිදී කෙනුල ලබාගෙන ඇති ඡන්ද සංඛ්‍යාව 1,376 කි. \r\n බාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සිය ඡන්ද සංඛ්‍යාව 8,598 ක් දක්වා වර්ධනය කරගෙන තිබේ. එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 7,027 කි. ඒ අනුව ඔවුන් දෙදෙනා අතර පළමු සහ දෙවැනි ස්ථාන සඳහා පවතින පරතරය ඡන්ද 1,571 කි. \r\n මෙම තරගයට අදාළ කූපන්පත් විජය පුවත්පත් සමාගමේ ලංකාදීප, අද, ඬේලි මිරර් සහ ඬේලි එෆ්.ටී. යන දිනපතා පුවත්පත්වලද, ‘සන්ඬේ ටයිම්ස්’ සහ ‘දේශය’ යන සති අන්ත පුවත්පත්වලද අන්තර්ගත වේ. තමන් කැමතිම පාසල් ක්‍රිකට් ක්‍රීඩකයා වෙනුවෙන් මනාප පළ කිරීම සඳහා ලබන වසරේ අප්‍රේල් මාසය දක්වා පාඨකයන්ට අවස්ථාව තිබේ. www.dialog.lk/cricket යන වෙබ් අඩවියට පිවිසීමෙන් අන්තර් ජාලය ඔස්සේ මනාප පළ කිරීමටද පාඨකයන්ට අවස්ථාව හිමිවේ. \r\n කූපන්පත් මගින් යොමු කෙරෙන මනාප සහ අන්තර් ජාලය මගින් පළකරන මනාප සතිපතා ගණනය කෙරෙන අතර එහි නිල ප්‍රතිඵල ‘සන්ඬේ ටයිම්ස්’ පුවත්පතේ මෙන්ම ‘සන්ඬේ ටයිම්ස්’ වෙබ් අඩවියේද ‘ලංකදීප’ පුවත් පතේ සහ ‘කෙළිමඬළ’ වෙබ් අඩවියේත් පළකෙරේ. ",
        "date": "2018-02-20 17:36:40",
        "sid": "285",
        "title": "ඩෙලන් ඡන්ද 25,000 පසු කරයි",
        "wid": "1"
    },
    {
        "category": "ක්‍රිකට්",
        "content": "කලවේ අබාධයක් හේතුවෙන් ශ්‍රී ලංකා ක්‍රිකට් කණ්ඩායමේ නවක වේග පන්දු යවන ක්‍රීඩක ෂෙහාන් මධුෂංකට මාර්තු මාසයේදී පැවැත්වෙන ‘නිදහස් කුසලාන’ තුන්කොන් විස්සයි20 තරගාවලියට සහභාගි වීමේ අවස්ථාව අහිමි වීමට වැඩි ඉඩක් පවතින බව වාර්තා වේ.\r\nබංග්ලාදේශයට එරෙහිව එරටදී පැවැති දෙවැනි විස්සයි20 තරගයේ පන්දු යවමින් සිටියදී මධුෂංක එම ආබාධයට ලක්වූ අතර එම අවස්ථාවේදී පන්දු යැවීම නවත්වා ඔහු ආපසු ක්‍රීඩාගාරය වෙත රැගෙන යෑමට කණ්ඩායමේ භෞතචිකිත්සක වරයා සහ ඔහුගේ සහායකයෝ කටයුතු කළහ.  \r\nමේ දිනවල මධුෂංක සිය අබාධ තත්ත්වය සඳහා ප්‍රතිකාර ලබාගනිමින් සිටින අතර හෙට (21 වැනිදා) දිනයේදී ඒ සම්බන්ධයෙන් වැඩිදුර පරික්ෂා කිරීම සඳහා ඔහු එම්.ආර්.අයි. පරික්ෂාවකට ලක් කිරීමටද නියමිතය.  \r\nතවමත් 22 වැනි වියේ පසුවන මධුෂංක මේ වන විට එක්දින තරගයකට සහ විස්සයි20 තරග 2 කට ක්‍රීඩා කර ඇති අතර එහිදී පිළිවෙලින් කඩුලු 3 ක් සහ 2 ක් බැගින් දවාගැනීමට සමත්ව සිටියි.\r\nශ්‍රී ලංකාව, සිම්බාබ්වේ සහ බංග්ලාදේශය අතර බංග්ලාදේශයේදී පැවැති තුන්කොන් එක්දින තරගාවලියේ අවසන් මහ තරගය මධුෂංකගේ මංගල එක්දින තරගය වූ අතර එහිදී කඩුලු ත්‍රිත්වයක් ලබාගනිමින් ශ්‍රී ලංකා කණ්ඩායම ජයග්‍රහණය කරා රැගෙන යෑමට ඔහු සමත් විය.\r\nබංග්ලාදේශයට එරෙහිව පැවැති පළමු විස්සයි20 තරගයේදී කඩුලු දවාගැනීමට නොහැකි වුවද, දෙවැනි තරගයේදී ලකුණු 23 කට කඩුලු 2 ක් දවාගනිමින් ඔහු දක්ෂ පන්දු යැවීමක නිතර විය.\r\nශ්‍රී ලංකාව, ඉන්දියාව සහ බංග්ලාදේශය අතර පැවැත්වෙන ‘නිදහස් කුසලාන’ විස්සයි20 ක්‍රිකට් තරගාවලිය මාර්තු මස 6 වැනිදා ආරම්භ වන අතර 18 වැනිදා අවසන් වේ.",
        "date": "2018-02-20 22:10:32",
        "sid": "286",
        "title": "කලවේ අබාධය මධුෂංකට හරස් වෙයි",
        "wid": "1"
    },
    {
        "category": "ක්‍රිකට්",
        "content": "අන්තර් ජාතික ක්‍රිකට් සභාව නිකුත් කරන ලද නවතම ශ්‍රේණිගත කිරීම්වලට අනුව විස්සයි20 කණ්ඩායම් අතර පෙරමුණ ගැනීමට ප්‍රසාද ලකුණු 126 ක් ලබා සිටින පාකිස්තාන කණ්ඩායම සමත්ව සිටියි. ශ්‍රේණිගත කිරීම්හි පෙරමුණේ පසුවූ නවසීලන්තය, සිය රට තුළදී පැවැති තුන් කොන් තරගාවලියේදී ඕස්ට්‍රේලියාව සහ එංගලන්තය හමුවේ ලද පරාජයන් හමුවේ ශ්‍රේණිගත කිරීම්හි සිවුවැනි ස්ථානයට ඇද වැටීමත් සමග පාකිස්තානයට එහි පෙරමුණට පැමිණීමට හැකිව තිබේ. \r\nඑම තුන් කොන් තරගාවලියේදී නවසීලන්තයට සහ එංගලන්තයට එරෙහිව පිට පිටම ජයග්‍රහණ 5 ක් අත්කර ගැනීමට සමත් වීමත් සමග ඕස්ටේ්‍රලියානු කණ්ඩායමද ප්‍රසාද ලකුණු 126 ක් ලබාගැනීමට සමත් විය. එහෙත් පාකිස්ථානයට වඩා ලකුණු 0.19 ක් පසුපසින් සිටීම නිසා ඕස්ටේ්‍රලියාවට ශ්‍රේණිගත කිරීම්හි දෙවැනි ස්ථානයේ රැදී සිටීමට සිදුව තිබේ. \r\nමේ වන විට ප්‍රසාද ලකුණු 122 ක් ලබා සිටින ඉන්දියාව ශ්‍රේණිගත කිරීම්හි තෙවැනි ස්ථානයේ රැදී සිටියි. දකුණු අප්‍රිකාවට එරෙහිව පැවැත්වෙන විස්සයි20 තරගාවලියේ දෙවැනි සහ තෙවැනි තරගයද ජයගැනීමට ඉන්දියාව සමත් වුවහොත් ඔවුන්ට සිය ප්‍රසාද ලකුණු සංඛ්‍යාව 125 ක් දක්වා ඉහළ දමාගත හැකි වනු ඇත. \r\nබංග්ලාදේශට එරෙහිව පැවැති විස්සයි20 තරගාවලිය ජයගැනීමත් සමග ප්‍රසාද ලකුණු 88 ක් ලබා සිටි ශ්‍රී ලංකාව සිය ප්‍රසාද ලකුණු සංඛ්‍යාවට තවත් ලකුණු 3 ක් එක්කර ගැනීමට සමත් විය. කෙසේ වුවත් ඔවුන් තවමත් රැදී සිටින්නේ ශ්‍රේණිගත කිරීම්හි 8 වැනි ස්ථානයේය. ",
        "date": "2018-02-22 09:23:25",
        "sid": "287",
        "title": "පාකිස්තානය යළිත් විස්සයි20 පෙරමුණට",
        "wid": "1"
    },
    {
        "category": "ක්‍රිකට්",
        "content": "එංගලන්තය, නවසීලන්තය සහ ඕස්ට්‍රේලියාව අතර නවසීලන්තයේදී පැවැති තුන්කොන් විස්සයි20 ක්‍රිකට් තරගාවලියේ ශූරතාව දිනාගැනීමට ඕස්ට්‍රේලියානු කණ්ඩායම අද (21 වැනිදා) සමත් විය. ඕක්ලනඞ්හිදී පැවැති ඊඞ්න් උද්‍යාන ක්‍රීඩාංගණයේදී පැවැති අවසන් මහ තරගයේදී සත්කාරක නවසීලන්ත කණ්ඩායමට එරෙහිව ඩක්වත් ලුවිස් න්‍යායට අනුව ලකුණු 19 ක ජයක් වාර්තා කරමින් ඔවුහු එම ශූරතාවට හිමිකම් කීහ. \r\nජයග්‍රහණය සඳහා ලකුණු 151 ක ඉලක්කයක් හඹාගිය ඕස්ට්‍රේලියානු ක්‍රීඩකයෝ වර්ෂාව හේතුවෙන් තරගය නතර කරන විට කඩුලු 3 ක් දැවී ලකුණු 121 ක් ලබා සිටියේය. ඩක්වත් ලුවිස් න්‍යායට අනුව ඒ වන විට ජයග්‍රහණය සඳහා අවශ්‍යව තිබුණේ ලකුණු 103 ක් පමණක් බැවින් ඕස්ට්‍රේලියානු කණඩායමට ලකුණු 19 ක ජයක් හිමිවිය. ලකුණු 27 කට කඩුලු 3 ක් දවාගත් ඇස්ටන් ඒගර් අවසන් තරගයේ වීරයා බවට පත් වූ අතර තරගාවලිය පුරා ලකුණු අතර රැදී සිටි ග්ලේන් මැක්ස්වෙල් තරගාවලියේ වීරයා ලෙස සම්මාන ලැබීය. \r\nඬේවිඞ් වෝනර් (25) සහ ඩි’ආසි ෂෝට් (50) එක්ව පන්දු 48 කදී ලකුණු 72 ක වේගවත් සම්බන්ධතාවක් ගොඩනගමින් ඕස්ට්‍රේලියානු කණ්ඩායමට සාර්ථක ආරම්භයක් ලබාදුන්හ. පන්දු 30 කදී වාර්තා වූ ෂෝට්ගේ අර්ධ ශතකය හයේ පහර 3 කින් සහ හතරේ පහර 6 කින් සමන්විත වූ අතර පන්දු 23 කදී වාර්තා වූ වෝනර්ගේ ඉනිමට හතරේ පහර 2 ක් ඇතුළත් විය. ග්ලේන් මැක්ස්වෙල් හයේ පහරක් සමගින් නොදැවී ලකුණු 20 ක්ද, ඒරන් ෆින්ච් හයේ පහරක් සමගින් නොදැවී ලකුණු 18 ක්ද රැස්කරමින් ඕස්ට්‍රේලියානු කණ්ඩායම ජයග්‍රහණය කරා රැගෙන ගියහ. \r\nපළමුවෙන් පන්දුවට පහරදුන් නවසීලන්ත කණ්ඩායම නියමිත ඕවර 20 අවසානයේ කඩුලු 9 ක් දැවී ලකුණු 150 ක් රැස්කළ අතර නවසීලන්ත ඉනිම නිමාවන තෙක්ම කඩුල්ලේ රැදී සිටි රොස් ටේලර් පන්දු 38 කදී නොදැවි ලකුණු 43 ක් රැස්කළේ හයේ පහරක් සහ හතරේ පහර 2 ක් සමගිනි. පන්දු 15 කදී ලකුණු 21 ක් රැස්කළ මාටින් ගප්ටිල් සහ පන්දු 14 කදී ලකුණු 29 ක් රැස්කළ කොලින් මුන්රෝ එක්ව නවසීලන්ත කණ්ඩායමේ පළමු කඩුල්ල වෙන්වෙනු පන්දු 27 කදී ලකුණු 48 ක සම්බන්ධතාවක් ගොඩනැගූහ. \r\nනවසීලන්ත කණ්ඩාමේ ප්‍රබල පිතිකරුවන් ලෙස සැලකෙන කේන් විලියම්සන්, මාර්ක් චාප්මන් සහ මිචෙල් සෑන්ට්නර් අඩු ලකුණු සංඛ්‍යාවන්ට පිටියෙන් ඉවත් කිරීමට දක්ෂ පන්දු යැවීමක නිතර වූ ඇස්ටන් ඒගර් සමත් විය. නවසීලන්ත ඉනිම සුනුවිසුණු කර දැමීම සඳහා ඒගර්ට අනගි සහායක් දුන් කේන් රිචඞ්සන් සහ ඇන්ඩෘ ටේ කඩුලු 2 බැගින් දවාගත්හ.",
        "date": "2018-02-22 09:27:30 ",
        "sid": "288",
        "title": "තුන් කොන් තරගාවලියේ ජය ඕස්ට්‍රේලියාවට",
        "wid": "1"
    },
    {
        "category": "ක්‍රිකට්",
        "content": "සංචාරක ඉන්දියානු කණ්ඩායමට එරෙහිව සෙන්චූරියන්හිදී ඊයේ (21 වැනිදා) පැවැති දෙවැනි විස්සයි20 තරගයෙන් කඩුලු 6 ක ජයක් අත්කර ගැනීමට දකුණු අප්‍රිකානු කණ්ඩායම සමත් විය. එම ජයත් සමග තරග 3 කින් සමන්විත වන එක්දින තරගාවලිය 1-1 ක් ලෙස සම තත්ත්වයට පත්කර ගැනීමටද දකුණු අප්‍රිකාවට හැකි විය. \r\nජයග්‍රහණය සඳහා ලකුණු 189 ක ඉලක්කයක් හඹා ගිය දකුණු අප්‍රිකානු කණ්ඩායම පන්දු 8 ක් ඉතිරිව තිබියදී කඩුලු 4 ක් පමණක් දැවී එම ඉලක්කය පසුකර ගියේය. ෆර්හාන් බෙහාර්ඩීන් (නොදැවී 16) සමග එක්ව පස්වැනි කඩුල්ල වෙනුවෙන් පන්දු 25 කදී ලකුණු 48 ක සම්බන්ධතාවක් ගොඩනැගූ නායක ජේ.පී. ඩුමිනි දකුණු අප්‍රිකානු කණ්ඩායම ජයග්‍රහණය කරා රැගෙන ගියේය. \r\nහෙන්රික් ලාසෙන් (69) සමග එක්ව තෙවැනි කඩුල්ල වෙනුවෙන් පන්දු 49 කදී ලකුණු 93 ක සම්බන්ධතාවක් ගොඩනගමින් දකුණු අප්‍රිකානු කණ්ඩායමේ ජයග්‍රහණය සඳහා මනා අඩිතාලමක් දැමීමටද ඩුමිනි සමත් විය. පන්දු 40 කදී වාර්තා වූ ඩුමිනිගේ අර්ධ ශතකයට හයේ පහර 3 ක් සහ හතරේ පහර 4 ක් ඇතුළත් වූ අතර පන්දු 30 කදී වාර්තා වූ ලාසේන්ගේ ඉනිම හයේ පහර 7 කින් සහ හතරේ පහර 3 කින් සමන්විත විය. \r\nපළමුවෙන් පන්දුවට පහරදුන් ඉන්දීය කණ්ඩායම වෙනුවෙන් සිය ඉහළම විස්සයි20 ලකුණු සංඛ්‍යාව රැස්කිරීමට මැද පෙළ පිතිකරු මනීෂ් පාණ්ඬේ (නොදැවී 79) සමත් විය. පන්දු 48 කට මුහුණදුන් පාණ්ඬේ හයේ පහර 3 කින් සහ හතරේ පහර 6 කින් සිය ඉනිම අලංකාර කළේය.\r\nමහේන්ද්‍ර සිං දෝනි (නොදැවී 52) සමග එක්ව පස්වැනි කඩුල්ල වෙනුවෙන් පන්දු 56 කදී ලකුණු 98 ක සම්බන්ධතාවක් ගොඩනගමින් ඉන්දීය ඉනිමේ ලකුණු සංඛ්‍යාව ඉහළ දැමීමටද පාණ්ඬේ සමත් විය. පන්දු 28 කදී වාර්තා වූ දෝනිගේ ඉනිම හයේ පහර 3 කින් සහ හතරේ පහර 4 කින් සමන්විත විය. \r\nආරම්භක පිතිකරු ශිකර් ධවාන් පන්දු 14 කදී හයේ පහර 2 ක් සහ හතරේ පහර 3 ක් සමග ලකුණු 24 ක්ද, සුරේෂ් රයිනා පන්දු 24 කදී හතරේ පහර 5 ක් සමග ලකුණු 30 ක්ද රැස්කරමින් ඉන්දීය කණ්ඩායමට සාර්ථක ආරම්භයක් ලබාදුන්හ. ",
        "date": "2018-02-22 14:50:54",
        "sid": "289",
        "title": "දකුණු අප්‍රිකාව වි:20 තරගාවලිය සම කරයි",
        "wid": "1"
    },
    {
        "category": "ක්‍රිකට්",
        "content": "දකුණු අතේ අබාධයක් හේතුවෙන් ශ්‍රී ලංකා ක්‍රිකට් කණ්ඩායමේ තුන් ඉරියව් ක්‍රීඩක අසේල ගුණරත්නට මාර්තු මාසයේදී පැවැත්වෙන ‘නිදහස් කුසලාන’ තුන්කොන් විස්සයි20 තරගාවලියට සහභාගි වීමේ අවස්ථාව අහිමිවී තිබේ. \r\nබංග්ලාදේශ සංචාරය අතරතුර පන්දු රැකීමේ පුහුණුවීම්වල නිරතව සිටියදී ගුණරත්න දකුණු අතේ අබාධයකට ලක්වූ අතර ඒ හේතුවෙන් ඔහුට බංග්ලාදේශයට එරෙහිව පැවැති විස්සයි20 තරගාවලියද අහිමි විය. මේ වන විට 32 වැනි වියේ පසුවන ගුණරත්න සිය ආබාධ තත්ත්වය හේතුවෙන් ශ්‍රී ලංකා ක්‍රිකට් ආයතනයේ ඉහළ කාර්යසාධන මධ්‍යස්ථානයේදී ප්‍රතිකාර ලබමින් සිටී. \r\nශ්‍රී ලංකාව නියේජනය කරමින් විස්සයි20 තරග 12 කට සහභාගි වී ඇති ගුණරත්න අර්ධ ශතක 2 ක් සමගින් ලකුණු 225 ක් රැස්කරගෙන සිටින අතර විස්සයි-20 තරග වලදී ඔහු දවාගෙන ඇති කඩුලු සංඛ්‍යාව 5 කි. \r\nඉකුත් වසරේදී (2017) පෙබරවාරි මස ඕස්ටේ්‍රලියාවට එරෙහිව පැවැති විස්සයි20 තරගාවලියේ තරග 2 කදී පිට පිටම අර්ධ ශතක 2 ක් ලබාගනිමින් එම තරග 2 ම ජයග්‍රහණය කරා මෙහෙයවීමටද ගුණරත්න සමත් විය. \r\nගුණරත්නට අමතරව ශ්‍රී ලංකා විස්සයි20 කණ්ඩාමේ නායක ඇන්ජලෝ මැතිව්ස්, කඩුලු රකින ක්‍රීඩක කුසල් පෙරේරා, වේග පන්දු යවන්නන් වන දුෂ්මන්ත චමීර සහ නුවන් ප්‍රදීප්ද මේ වන විට විවිධ ආබාධයන්ට ලක්ව සිටිති. \r\nශ්‍රී ලංකාව, ඉන්දියාව සහ බංග්ලාදේශය අතර පැවැත්වෙන ‘නිදහස් කුසලාන’ විස්සයි20 ක්‍රිකට් තරගාවලිය මාර්තු මස 6 වැනිදා ආරම්භ වන අතර 18 වැනිදා අවසන් වේ. ",
        "date": "2018-02-22 19:15:12",
        "sid": "290",
        "title": "අසේලටත් නිදහස් කුසලාන තරග අහිමි වෙයි",
        "wid": "1"
    },
    {
        "category": "ක්‍රිකට්",
        "content": "පිළියන්දල මධ්‍ය මහා විද්‍යාලය සහ හොරණ තක්‍ෂිලා මධ්‍ය මහා විද්‍යාලය අතර 17 වැනි වරටත් පැවැත්වෙන ‘සල්පිටි රයිගම් කෝරළ’ හටන මොරටුව ද සොයිසා ක්‍රීඩාංගණයේදී මේ මස 23 සහ 24 දෙදින පැවැත්වේ.\r\nමෙවර පැවැත්වෙන 17 වැනි සල්පිටි රයිගම් කෝරළ සංග්‍රාමයේදී පිළියන්දල මධ්‍ය මහා විද්‍යාලීය කණ්ඩායම මෙහෙයවීමේ වගකීම හේෂාන් මධුශංකට හිමිවී ඇති අතර හොරණ තක්‍ෂිලා මධ්‍ය මහා විද්‍යාලීය කණ්ඩායම මෙහෙයවීමේ වගකීම සඳුන් රංගට බාරකර තිබේ. \r\nමෙ වසරේදී කණ්ඩායම් දෙකේම පාසල් තරග වාර්තාව ගෙන බලද්දී පිළියන්දළ මැදි විදුහල ඉදිරියෙන් සිටින බව පැහැදිළිය පෙනෙන කාරණාවකි. මෙවර පාසල් ක්‍රිකට් වාරයේදී පිළියන්දල මැදි විදුහල තරග 3 ක් ජයගනිද්දී තක්ෂිලා විදුහල ජයගෙන ඇත්තේ තරගයක් පමණි. පිළියන්දල මැදි විදහල පරාජය වී ඇත්තේ තරග දෙකක් පමණක් වූවත් හොරණ තක්ෂිලා විදුහල තරග 7 ක් පරාජය වී තිබේ. \r\nදෙවිදුහල් අතර මේ දක්වා වාර්ෂික මහ ක්‍රිකට් තරග 17 ක් පවත්වා තිබේ. පිළියන්දල මධ්‍ය මහා විද්‍යාලය තරග 3 ක් ජයගෙන ඇත. හොරණ තක්‍ෂිලා මධ්‍ය මහා විද්‍යාලයට මේ දක්වා එකම  තරගයක් හෝ ජයගැනීමට අවස්ථාව හිමිනොවීය. විවිධ හේතූන් මත 2012 වසරේදී සල්පිටි රයිගම් කෝරළ සංග්‍රාමය පැවැත්වීමට නොහැකිවී ඇත.\r\nතිළිණ දසුන්ගේ නායකත්වය යටතේ 2005 දීත් චානක රුවන්සිරිගේ නායකත්වය යටතේ 2009 දීත් ප්‍රමුදිත පියුමාල්ගේ නායකත්වය යටතේ 2010 වසරේදීත් පිළියන්දල මධ්‍ය මහා විද්‍යාලය වාර්ෂික මහ ක්‍රිකට් තරගය ජයගැනීමට සමත්විය. \r\nපිළියන්දල මධ්‍ය මහා විද්‍යාලය මේ වනවිට මෙම තරග වාරයේ තරග 10 කට සහභාගි වෙමින් කැළණිය ධර්මාලෝක විද්‍යාලය, පාදුක්ක පියරතන විද්‍යාලය සහ කෑගලු විද්‍යාලය යන විද්‍යාලයන්ට එරෙහිව පූර්ණ ජයග්‍රහණ වාර්තා කර ඇත. ඊට අමතරව පළමු ඉනිමේ ජයග්‍රහණ දෙකක් හිමිකරගෙන ඇති පිළියන්දල මධ්‍ය මහා විද්‍යාලය තරග දෙකක් පරාජය වී ඇති අතර තරගයක් විසදුමකින් තොරව අවසන් කරගෙන ඇත. \r\nචමෝද් සඳරු ලකුණු 576 ක් රැස්කරමින් මෙවර තරග වාරයේදී පිළියන්දල මධ්‍ය මහා විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්විය. මල්ෂාන් ගුණතිලක ලකුණු 467 ක් රැස්කරමින් පිළියන්දල මධ්‍ය මහා විද්‍යාලය වෙනුවෙන් පිත්තෙන් දස්කම් දැක්වූ ක්‍රීඩකයින් අතර ඉහළින්ම සිටින ක්‍රීඩකයෙකි.\r\nපන්දුවෙන් දස්කම් දැක්වූ නායක හේෂාන් මධුෂංක කඩුලු 67 ක් දවාගනිමින් පිළියන්දල මධ්‍ය මහා විද්‍යාලය වෙනුවෙන් මෙවර තරගාවලියේදී වැඩිම කඩුලු දවාගත් පන්දු යවන්නා මෙන්ම වයස 19 න් පහළ තරගාවලියේ දෙවැනි කොටසේ වැඩිම කඩුලු දවාගත් පන්දු යවන්නාද වන්නේය.\r\nහොරණ තක්‍ෂිලා මධ්‍ය මහා විද්‍යාලය මෙම තරග වාරයේ තරග 12 කට ක්‍රීඩාකර කෝට්ටේ ශ්‍රී ජයවර්ධනපුර විද්‍යාලයට එරෙහිව පූර්ණ ජයග්‍රහණයක් වාර්තා කර ඇත. ඊට අමතරව පළමු ඉනිමේ ජයග්‍රහණයක් හිමිකරගෙන ඇති හොරණ තක්‍ෂිලා මධ්‍ය මහා විද්‍යාලය පළමු ඉනිමේ පරාජයන් දෙකකට මුහුණ දී ඇති අතර තරග 7 ක් පරාජය වී තිබේ. තරගයක් විසදුමකින් තොරව අවසන්වී ඇත.\r\nසසිඳු ජනෙත් ලකුණු 560 ක් රැස්කරමින් මෙවර පාසල් ක්‍රිකට් තරගාවලියේදී හොරණ තක්‍ෂිලා මධ්‍ය මහා විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්වී ඇත. විටින් විට අබාධයන්ට ගොදුරුවිම හේතුවෙන් තරග 8 කට පමණක් ක්‍රීඩාකළ හොරණ තක්‍ෂිලා මධ්‍ය මහා විද්‍යාලීය කණ්ඩායමේ නායක සඳුන් රංග ලකුණු 352 ක් ලබා තිබේ. \r\nතිළිණ තරිඳු කඩුලු 26 ක් සහ තිසර සචින්ත කඩුලු 22 ක් දවාගනිමින් හොරණ තක්‍ෂිලා මධ්‍ය මහා විද්‍යාලය වෙනුවෙන් මෙවර පාසල් තරගාවලියේදී පන්දුවෙන් දස්කම් දැක්වූ පන්දු යවන්නෝ වූහ.\r\nමෙම විදුහල් දෙක අතර සීමිත ඕවර තරග 3 ක් මේ දක්වා පවත්වා ඇති අතර තරග තුනේම ජයග්‍රහණය හිමිකර ගැනීමට පිළියන්දල මධ්‍ය මහා විද්‍යාලය සමත්වී ඇත. මේ වසරේ එක්දින ක්‍රිකට් තරගය මේ මස 25 වැනිදා මොරටුව ටිරෝන් ප්‍රනාන්දු ක්‍රීඩාංගණයේදී පැවැත්වීමට නියමිතය. ",
        "date": "2018-02-22 19:40:31",
        "sid": "291",
        "title": "පිළියන්දල මැදි විදුහල ඉදිරියෙන්",
        "wid": "1"
    },
    {
        "category": "ක්‍රිකට්",
        "content": "2017 වසරමැදදී පැවැති ශූරයන්ගේ කුසලාන තරගාවලියේ සිට දිගින් දිගටම තරග වලට සහභාගිවීම නිසා ක්‍රීඩකයන් වෙහෙසට පත්වීම පාලනය කරගැනීම කෙරෙහි අවධානය යොමුකර සිටින ඉන්දීය ක්‍රිකට් නිලධාරීහු විරාට් කෝලිට අවශ්‍ය නම් නිදහස් කුසලාන තරගාවලියේදී විවේකයක් ලබාගත හැකි බව කියති. \r\n“විරාට් කෝලිට විවේකයක් අවශ්‍ය නම් නිදහස් කුසලාන තරගාවලියේදී ඔහුට එය ලබාගත හැකියි. විරාට් සම්බන්ධ ප්‍රශ්නයේදී ඔහුට විවේකයක් ඕනෑද නැද්ද කියා තීරණය කළ යුත්තේ ඔහුයි” යයි ඉන්දීය ක්‍රිකට් පාලක මණ්ඩලයේ උසස් නිලධාරියෙක් ප්‍රකාශ කර තිබිණ. \r\nඔහු නිර්භයයම එවැන්නක් ප්‍රකාශ කර ඇත්තේ ඉන්දීය තේරීම් කමිටුවේ ප්‍රධානියා වන එම්.එස්.කේ. ප්‍රසාද් මහතා සමග පැවැති සාකච්ඡාවකින් පසුවය. \r\nශ්‍රී ලංකාවේදී පැවැත්වෙන නිදහස් කුසලාන තරගාවලිය විස්සයි-20 තරගාවලියක් වන අතර එය මාර්තු මස 6 වැනිදා සිට 18 වැනිදා දක්වා පැවැත්වේ. මෙම තරගාවලිය සඳහා ඉන්දීය කණ්ඩායම මෙම සති අන්තයේදී තෝරා ගැනීමට නියමිතය. \r\n“ඒ කොහොම වුණත් විරාට් ගැන අනාවැකි කියන්නත් බෑ. සමහර විට මේක තරග සමයේ අවසන් තරගාවලිය නිසා එයා මේ තරගාවලියට ක්‍රීඩා කරන්නත් පුළුවන්. මොකද මේ තරගාවලියෙන් පස්සේ අයි.පි.එල්. තරගාවලියට ඉස්සරවෙලා එයාට සති දෙකක නිවාඩුවක් ලැබෙනවා”  යයිද ඉන්දීය ක්‍රිකට් පාලක මණ්ඩල නිලධාරියා වැඩිදුරටත් පැවසීය. \r\nවිරාට් කෝලිට අමතරව වේග පන්දු යවන්නන් වන බුවනේෂ්වර් කුමාර් මෙන්ම ජස්ප්‍රීට් බුම්රා යන දෙදෙනාගේත් වෙහෙස සම්බන්ධයෙන් ඉන්දීය තේරීම් කමිටු නිලධාරීන්ගේ අවධානය යොමු වී තිබේ. මෙම පන්දු යවන්නන් දෙදෙනාම ටෙස්ට්, එක්දින සහ විස්සයි-20 යන තරග ආකාර තුනේදීම ඉන්දියාව වෙනුවෙන් වැඩි බරක් දැරූ ක්‍රීඩකයෝ වෙති. අයි.පී.එල්. තරගාවලියට පෙර ඔවුන්ට හොඳ විවේකයක් ලැබීමත් අත්‍යවශ්‍ය බව ඉන්දීය තේරීම් කමිටු නිලධාරීහු කියති. \r\nබුවනේෂ්වර් දකුණු අප්‍රිකාවට එරෙහිව පැවැති ටෙස්ට් සහ එක්දින තරගාවලියේදී ඕවර 100 ක් පමණ යැවීය. දකුණු අප්‍රිකානු සංචාරයේ සෑම තරගයකටම ක්‍රීඩා කළ බුම්රා වැඩියෙන්ම වෙහෙස වූ පන්දු යවන්නාය. දකුණු අප්‍රිකානු සංචාරයේද ඔහු මේ දක්වා ඔහු ඕවර 162 ක් යවා තිබේ. අන්තර්ජාතික මට්ටමේදී, වේග පන්දු යවන්නකු සම්බන්ධයෙන් ගත්කල්හි එය විශාල ඕවර සංඛ්‍යාවකි. \r\nඑබැවින් බුම්රාගේ සෞඛ්‍ය තත්ත්වය යහපත් මට්ටමක තබාගැනීම ඉන්දීය තේරීම් කමිටුවේ ප්‍රශ්න අඩුකරන්නකි. \r\nයම් හෙයකින් ජස්ප්‍රීට් බුම්රා සහ බුවනේෂ්වර් කුමාර් දෙදෙනාත් විවේක ගැන්වීමට තීරණය කළහොත් ශර්දුල් ඨාකූර් සහ ජයදේව් උන්ද්කාත් ඉන්දීය පිලට එක්වීමට ඉඩ තිබේ. මේ අතර ‘යෝකර් පන්දු’ විශේෂඥයකු වන කේරළ ප්‍රාන්තයේ බැසිල් තම්පිද තමන්ට අවස්ථාව ලැබෙන තුරු බලා සිටී. ශ්‍රී ලංකාව සහ ඉන්දියාව අතර පසුගිය දෙසැම්බරයේදී පැවැති විස්සයි-20 තරගාවලියේදී බැසිල් තම්පි අතිරේක ක්‍රීඩකයකුව සිටියේය. ",
        "date": "2018-02-23 15:04:51",
        "sid": "292",
        "title": "කෝලිට ඕනෑනම් විවේක ගතහැකියි",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් ආයතනය විසින් සංවිධානය කරනු ලබන ප්‍රධානතම ක්‍රිකට් තරගාවලියක් වන අන්තර් සාමාජ පළමු කොටසේ විස්සයි20 තරගාවලිය හෙට (24 වැනිදා) සිට ආරම්භ කිරීමට නියමිතය",
        "date": "2018-02-23 16:44:07 ",
        "sid": "293",
        "title": "අන්තර් සමාජ විඃ20 තරගාවලිය හෙට සිට",
        "wid": "1"
    },
    {
        "category": "ක්‍රිකට්",
        "content": "කොළඹ ඩී.එස්.සේනානායක විද්‍යාලය සහ ගාල්ල මහින්ද විද්‍යාලය අතර ‘සිංගර් කුසළාන’ වයස 13 න් පහළ ක්‍රිකට් තරගාවලියේ I වැනි කොටසේ අවසන් මහ තරගය මේ මස 25 වැනිදා (ඉරිදා) බොරැල්ල කැම්බල් පිටියේදී පැවැත්වේ.\r\nකොළඹ ඩී.එස්.සේනානායක විද්‍යාලීය කණ්ඩායම මාධව චතුරංග විසින්ද ගාල්ල මහින්ද විද්‍යාලීය කණ්ඩායම ධනුජ ඉඳුවර විසින්ද මෙහෙයවනු ලබති.\r\nපෙර අර්ධ අවසන් පූර්ව තරගයේදී අම්බලන්ගොඩ ධර්මාශෝක විද්‍යාලයත්, අර්ධ අවසන් පූර්ව තරගයේදී කොළඹ ඉසිපතන විද්‍යාලයත් පරාජය කළ කොළඹ ඩී.එස්.සේනානායක විද්‍යාලය අවසන් පූර්ව තරගයේදී කොළඹ රාජකීය විද්‍යලයත් පරාජය කරමින් අවසන් තරගයට සුදුසුකම් ලබාගත්තේය.\r\nපෙර අර්ධ අවසන් පූර්ව තරගයේදී කොළඹ තර්ස්ටන් විද්‍යාලයද, අර්ධ අවසන් පූර්ව තරගයේදී කොළඹ ශාන්ත පීතර විද්‍යාලයද පරාජය කළ ගාල්ල මහින්ද විද්‍යාලය අවසන් පූර්ව තරගයේදී මොරටුව ශාන්ත සෙබස්තියන් විද්‍යලයත් පරාජය කරමින් අවසන් තරගයට සුදුසුකම් ලබාගත්තේය.",
        "date": "2018-02-23 16:55:05 ",
        "sid": "294",
        "title": "ඩී.එස්. - මහින්ද අවසන් තරගය ඉරිදා",
        "wid": "1"
    },
    {
        "category": "ක්‍රිකට්",
        "content": "පාකිස්තාන් සුපර් ලීග් විස්සයි20 තරගාවලියේ පළමු තරගය ලෙස පේෂාවර් සල්මි කණ්ඩායමට එරෙහිව ඩුබායි අන්තර් ජාතික ක්‍රීඩාංගණයේදී ඊයේ (22 වැනිදා) පැවැති තරගයෙන් කඩුලු 7 ක ජයක් අත්කර ගැනීමට කුමාර් සංගක්කාර ක්‍රීඩා කරන මුල්තාන් සුල්තාන්ස් කණ්ඩායම සමත් විය.\r\nජයග්‍රහණය සඳහා ලකුණු 152 ක ඉලක්කයක් හඹාගිය මුල්තාන් සුල්තාන්ස් කණ්ඩායම පන්දු 5 ක් ඉතිරිව තිබියදී කඩුලු 3 ක් පමණක් දැවී එම ඉලක්කය පසුකර ගියේය. සුල්තාන්ස් කණ්ඩායමේ ආරම්භක පිතිකරුවා ලෙස කටයුතු කළ සංගක්කාර පන්දු 51 කදී හයේ පහර 2 ක් සහ හතරේ පහර 3 ක් සමග ලකුණු 57 ක් රැස්කරමින් ජයග්‍රහණය සඳහා මනා අඩිතාලමක් දැමීය.\r\nනායක ෂොයිබ් මලික් (නොදැවී 42) සමග එක්ව සුල්තාන්ස් කණ්ඩායමේ තෙවැනි කඩුල්ල වෙනුවෙන් පන්දු 42 කදී ලකුණු 52 ක සම්බන්ධතාවක් ගොඩනැගීමටද සංගක්කාර සමත් වූ අතර වහබ් රියාස්ගේ පන්දුවක් හමුවේ කම්රාන් අක්මාල් අතට උඩපන්දුවක් දෙමින් ඔහු දැවීයෑමත් සමග එම සම්බන්ධතාව නිමාවට පත්විය.\r\nසංගක්කාරගේ දැවී යෑමෙන් අනතුරුව මලික් සමග එක්වූ කිරන් පොලාඞ් (නොදැවී 21) සිවුවැනි කඩුල්ල වෙනුවෙන් පන්දු 24 කදී ලකුණු 46 ක සම්බන්ධතාවක් ගොඩනගමින් සුල්තාන්ස් කණ්ඩායම ජයග්‍රහණය කරා ගෙන ගියේය. පන්දු 30 කදී වාර්තා වූ මලික්ගේ ඉනිම හයේ පහර 2 කින් සහ හතරේ පහර 2 කින් සමන්විත වූ අතර පන්දු 13 කදී වාර්තා වූ පොලාඞ්ගේ ඉනිමට හතරේ පහර 4 ක් ඇතුළත් විය.\r\nපළමුවෙන් පන්දුවට පහරදුන් පේෂාවර් සල්මි කණ්ඩායම වෙනුවෙන් අර්ධ ශතකයක් ලබාගැනීමට මොහොමඞ් හෆීස් සමත් වූ අතර පන්දු 52 කදී වාර්තා වූ ඔහුගේ ඉනිමට හයේ පහරක් සහ හතරේ පහර 6 ක් අන්තර්ගත විය. සල්මි ඉනිමේ අවසන් ඕවර කිහිපයේදී වේගවත් පිතිහරඹයක නිරත වූ ඩැරන් සැමී පන්දු 11 කදී ලකුණු 29 ක් රැස්කළේ හයේ පහර 3 ක් සහ හතරේ පහර 2 ක්ද සමගිනි.",
        "date": "2018-02-23 19:56:33",
        "sid": "295",
        "title": "සංගා යළිත් වැඩ අරඹයි",
        "wid": "1"
    },
    {
        "category": "ක්‍රිකට්",
        "content": "තර්ස්ටන් විද්‍යාලය සහ ඉසිපතන විද්‍යාලය අතර එස්.එස්.සී. ක්‍රීඩාංගණයේදී අද (23 වැනිදා) ආරම්භවූ ‘55 වැනි සොහොයුරන්ගේ හටන’ වාර්ෂික මහ ක්‍රිකට් තරගයේ පළමු දිනයේදී තර්ස්ටන් පිල වෙනුවෙන් ශතකයක් ලබාගැනීමට ජයවිහාන් මහවිතාන සමත් වූයේය. ඉනිම පුරාම නොදැවී සිටි මහවිතාන ලකුණු 125 ක් ලබාගත්තේය.\r\nතර්ස්ටන් පිල සිය මුල් ඉනිම වෙනුවෙන් කඩුලු 5 ක් දැවී ලකුණු 314 ක් ලබාගත් අතර පළමු දිනය අවසන් වනවිට පන්දුවට පහරදෙමින් සිටි ඉසිපතන විද්‍යාලය සිය පළමු ඉනිම වෙනුවෙන් කඩුලු 4 ක් දැවී ලකුණු 120 ක් රැස්කර සිටියේය.\r\nදිනය නිමාවනවිට පන්දුවට පහරදෙමින් සිටින සංජුල අබේවික්‍රම නොදැවී ලකුණු 44 ක් සහ අයන සිරිවර්ධන නොදැවී ලකුණු 22 ක් රැස්කරමින් පස්වැනි කඩුල්ල සදහා ලකුණු 60 ක සම්බන්ධතාවයක් ගොඩනැගූහ.\r\nපළමු ඉනිමේදී කණ්ඩායම් දෙකටම පන්දුවට පහරදීම ඕවර 60 කට සීමා කර තිබීම මෙම තරගයේ විශේෂත්වයකි. මහවිතාන පන්දු 146 කට මුහුණදුන් අතර හතරේ පහර 12 කින් සහ හයේ පහර හතරකින් ඔහුගේ ඉනිම අලංකාර කළේය. ජයවිහාන් මහවිතානට අනගි සහයක් දුන් නිමේෂ් පෙරේරා (52) සහ සවන් ප්‍රභාෂ් (50) අර්ධ ශතක රැස්කරමින් තර්ස්ටන් විද්‍යාලීය කණ්ඩායම ඉදිරියට යාමට සමත්වූහ.\r\nසිවුවැනි කඩුල්ල සදහා නිමේෂ් පෙරේරා සමගින් ලකුණු 120 ක සම්බන්ධතාවක් ගොඩනැගූ ජයවිහාන් මහවිතාන පස්වැනි කඩුල්ල සදහා සවන් ප්‍රභාෂ් සමගින් ලකුණු 74 ක සම්බන්ධතාවක්ද ගොඩනැගීය.\r\nදකුණතින් වේගපන්දු යවන ක්‍රීඩක ඛලීක් අමත් ලකුණු 56 කට කඩුලු 2 ක් දවාගැනීමට සමත්විය.\r\nහෙට (24 වැනිදා) තරගයේ දෙවැනි සහ අවසන් දිනයයි.",
        "date": "2018-02-23 21:02:43",
        "sid": "296",
        "title": "තර්ස්ටන් පිලට මහවිතානගෙන් ශතකයක්",
        "wid": "1"
    },
    {
        "category": "ක්‍රිකට්",
        "content": "කොළඹ රාජකීය විද්‍යාලය සහ මහනුවර ත්‍රිත්ව විද්‍යාලය අතර මහනුවර අස්ගිරිය ක්‍රීඩාංගණයේදී අද (23 වැනිදා) ආරම්භවූ 125 වැනි සාම්ප්‍රදායික ක්‍රිකට් තරගයේ පළමු දිනය අවසන් වනවිට පන්දුවට පහරදෙමින් සිටි ත්‍රිත්ව විද්‍යාලය පළමු ඉනිමට කඩුලු 7 ක් දැවී ලකුණු 123 ක් රැස්කර සිටියේය.    \r\nරාජකීය විද්‍යාලය පළමු ඉනිමේදී ලකුණු 149 ක් ලබාගත් අතර ත්‍රිත්ව විදුහල තවමත් ලකුණු 26 ක් පසුපසින් සිටී.\r\nකාසියේ වාසිය දිනා පළමු පන්දුවට පහරදුන් කොළඹ රාජකීය විද්‍යාලය ලකුණු 149 කට සීමා කිරීමට විමුක්ති නෙතුමාල් ප්‍රමුඛ ත්‍රිත්ව විද්‍යාලීය පන්දු යවන්නෝ සමත්වූහ. කවිඳු මදුරසිංහ අර්ධ ශතකයක් (60) ලබාගනිමින් රාජකීය විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්විය.\r\nවිශිෂ්ට පන්දු යැවීමක නිරතවූ වමතින් පාදඟ පන්දු යවන ක්‍රීඩක විමුක්ති නෙතුමාල් ලකුණු 52 කට කඩුලු 7 ක් දවාගනිමින් පන්දුවෙන් දස්කම් දැක්වීය.\r\nකොළඹ රාජකීය විද්‍යාලීය කණ්ඩායම පසිඳු සූරියබණ්ඩාර විසින් මෙහෙයවනු ලබන අතර ශ්‍රී ලංකා 19 න් පහළ කණ්ඩායමට ක්‍රීඩා කළ හසිත බෝයගොඩ මහනුවර ත්‍රිත්ව විද්‍යාලීය කණ්ඩායම මෙහෙයවයි.\r\nත්‍රිත්ව විද්‍යාලය සහ රාජකීය විදුහල අතර මෙතෙක් පැවැති තරග 124 තුළදී කොළඹ රාජකීය විද්‍යාලය තරග 45 ක් ජයගෙන ඇති අතර මහනුවර ත්‍රිත්ව විද්‍යාලයට ජයගැනීමට හැකිවූයේ තරග 25 ක් පමණි. ඉතිරි තරග ජය පරාජයෙන් තොරව අවසන් විය.\r\nහෙට (24 වැනිදා) තරගයේ දෙවැනි සහ අවසන් දිනයයි.",
        "date": "2018-02-23 21:26:19 ",
        "sid": "297",
        "title": "ත්‍රිත්ව සිංහයන් අමාරුවේ",
        "wid": "1"
    },
    {
        "category": "ක්‍රිකට්",
        "content": "පිළියන්දල මධ්‍ය මහා විද්‍යාලය සහ හොරණ තක්ෂිලා මධ්‍ය මහා විද්‍යාලය අතර මොරටුව ද සොයිසා ක්‍රීඩාංගණයේදී අද (23 වැනිදා) ආරම්භවූ 17 වැනි ‘සල්පිටි රයිගම් කෝරළ’ හටනේදී පිළියන්දළ මැදි මහ විදුහල වෙනුවෙන් චමෝද් සඳරු නොදැවී ලකුණු 100 ක් ලබාගත්තේය. පිළියන්දළ මැදි විදුහල සිය මුල් ඉනිම සඳහා කඩුලු 9 ක් දැවී ලකුණු 291 ක් ලබාගත් අතර තරගයේ පළමු දිනය අවසන් වනවිට පන්දුවට පහරදෙමින් සිටි හොරණ තක්ෂිලා මධ්‍ය මහා විද්‍යාලය කිසිවකු නොදැවී ලකුණු 19 ක් ලබා සිටියේය.\r\nකාසියේ වාසිය දිනාගත් හොරණ තක්ෂිලා මධ්‍ය මහා විද්‍යාලය පළමුව පන්දුවට පහරදීම සදහා පිළියන්දල මධ්‍ය මහා විද්‍යාලයට ආරාධනා කළේය.\r\nපසුගිය 2017 වසරේ ශ්‍රී ලංකා වයස 16 න් පහළ ජාතික කණ්ඩායම නියෝජනය කළ චමෝද් සඳරු පන්දු 158 කට මුහුණදුන් අතර හයේ පහර 6ක් සහ හතරේ පහර 3 කින් සිය ඉනිම අලංකාර කළේය. පස්වැනි කඩුල්ල සදහා චමෝද් සඳරු සමගින් එක්ව ලකුණු 70 ක සම්බන්ධතාවයක් ගොඩනැගූ නායක හේෂාන් මධුශංක ලකුණු 73 ක් රැස්කරමින් පළමු දිනයේ වැඩි ගෞරව පිළියන්දල මැදි විදුහලට එක් කිරීමට සමත්විය. පන්දු 124 කට මුහුණදුන් හේෂාන් මධුශංකගේ ඉනිමට හයේ පහර දෙකක් සහ හතරේ පහර හතක් ඇතුළත් විය.\r\nහොරණ තක්ෂිලා මධ්‍ය මහා විද්‍යාලය වෙනුවෙන් පන්දුවෙන් දස්කම් දැක්වූ වමත් පදඟ පන්දු යවන ක්‍රීඩක තිළිණ තරින්ද ලකුණු 89 කට කඩුලු 5 ක් දවාගත්තේය. තිසර සචින්තන ලකුණු 78 කට කඩුලු 3 ක් දවාගැනිමට සමත්විය.\r\nහෙට (24 වැනිදා) තරගයේ දෙවැනි සහ අවසන් දිනයයි",
        "date": "2018-02-23 21:54:58",
        "sid": "298",
        "title": "චමෝද් සඳරුගෙන් ශතකයක්",
        "wid": "1"
    },
    {
        "category": "ක්‍රිකට්",
        "content": "ලබන මස 6 වැනිදා සිට ශ්‍රී ලංකාවේදී පැවැත්වෙන නිදහස් කුසලාන තුන්කොන් තරගාවලියේදී ඉන්දීය කණ්ඩායමේ නායකත්වය රෝහිත් ෂර්මාට හිමිවන බව ටයිම්ස් ඔෆ් ඉන්දියා පුවත් පත කියයි. නිත්‍ය නායක විරාට් කෝලි ඇතුළු ක්‍රීඩකයන් පස් දෙනකු මෙම තරගාවලියේදී විවේක ගන්වනු ඇති බවද ටයිම්ස් ඔෆ් ඉන්දියා පුවත් පත වැඩිදුරටත් වාර්තා කරයි.\r\nඉන්දීය පිලේ ප්‍රබලතම ක්‍රීඩකයන් වන විරාට් කෝලි, මහේන්ද්‍ර සිං දෝනි, බුවනේෂ්වර් කුමාර්, ජස්ප්‍රීට් බුම්රා සහ හර්දික් පාණ්ඩ්‍යා යන ක්‍රීඩකයන් මෙම තරගාවලියේදී විවේක ගන්වනු ඇතැයි ඉන්දීය ක්‍රිකට් පාලක මණ්ඩලයේ ජ්‍යෙෂ්ඨ නිලධාරියෙක් පවසා තිබේ. විරාට් කෝලි කණ්ඩායමට ඇතුළත් නොවන හෙයින් රෝහිත් ෂර්මාට නායකත්වය පැවරෙන අතර තරුණ ක්‍රීඩකයන් කිහිපදෙනකු ඉන්දීය පිලට එක්වීමට නියමිතය.\r\nපසුගිය වසරේ ජූලි මාසයේදී පැවැති ශූරයන්ගේ කුසලාන තරගාවලියේ සිටම දැන් පැවැත්වෙන ඉන්දීය පිලේ දකුණු අප්‍රිකානු සංචාරය දක්වා දිගින් දිගටම අන්තර්ජාතික තරග පැවැති බැවින් ක්‍රීඩකයන් කිහිප දෙනකු විවේක ගැන්වීමට ඉන්දීය ක්‍රිකට් පාලක මණ්ඩලය එකඟ වී තිබේ.\r\n“දකුණු අප්‍රිකානු තරගාවලිය වගේ අමාරු තරගාවලියකට පස්සේත් ක්‍රීඩකයන් එහේ යවන එකේ තේරුම මොකක්ද” යයි ඉන්දිය ක්‍රීඩකයන් විමසා සිටින බවද වාර්තාවේ. ඉන්දිය පිලේ දකුණු අප්‍රිකානු සංචාරය අවසන් වීමට නියමිතව ඇත්තේ අද (24 වැනිදා) කේප් ටවුන්හිදී පැවැත්වීමට නියමිත විස්සයි-20 තරගයෙන් පසුවය.\r\nකේදර් ජාදව්ද තුවාලකරුවන්ගේ ලයිස්තුවට එක්වීම නිසා නිදහස් කුසලාන තරගාවලිය වෙනුවෙන් නවක ක්‍රීඩකයන් හය දෙනකු පමණ ඉන්දීය පිලට එක්වීමට ඉඩ තිබේ. මහේන්ද්‍ර සිං දෝනිගේ ස්ථානය දිල්ලි පිලේ කඩුලු රකින්නා වන රිෂාබ් පන්ට්ට හිමිවීමට බොහෝ දුරට ඉඩ තිබෙන බවද ටයිම්ස් ඔෆ් ඉන්දියා පුවත් පත වාර්තා කරයි.",
        "date": "2018-02-24 13:42:42",
        "sid": "299",
        "title": "ඉන්දියාවෙන් දෙවැනි පෙළ කණ්ඩායමක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාවේ ප්‍රමුඛතම කතෝලික පාසල් දෙකක් වන ශාන්ත ජෝශප් විදුහල සහ ශාන්ත පීතර විදුහල අතර 84 වැනි වාර්ෂික මහ ක්‍රිකට් තරගය හෙවත් ‘ශාන්තුවරයන්ගේ සංග්‍රාමය’ මාර්තු මස 2 සහ 3 දෙදින පී.සරවනමුත්තු ක්‍රීඩාංගණයේදී පැවැත්වේ.\r\nමෙවර පැවැත්වෙන 84 වැනි ශාන්තුවරයන්ගේ සංග්‍රාමයේදී ශාන්ත ජෝශප් විදුහල් කණ්ඩායම මෙහෙයවීමේ වගකීම ජෙහාන් ඩැනියල්ට හිමිවී ඇති අතර ශාන්ත පීතර විදුහල් කණ්ඩායම මෙහෙයවීමේ වගකීම සන්තුෂ් ගුණතිලකට බාරවී ඇත. මේ දෙදෙනාම ශ්‍රී ලංකා 19 න් පහළ කණ්ඩායම නියෝජනය කරමින් ලෝක කුසලාන තරගාවලියට ක්‍රීඩා කළ ක්‍රීඩකයෝ වෙති.\r\nදෙවිදුහල් අතර මේ දක්වා මහ ක්‍රිකට් තරග 83 ක් පවත්වා ඇති අතර ශාන්ත ජෝශප් විද්‍යාලය තරග 12 ක් ද ශාන්ත පීතර විද්‍යාලය තරග 10 ක් ද ජය ලබා තිබේ. තරග 61 විසදුමකින් තොරව අවසන්වී ඇත.\r\nඅවසන් වරට රුවන්ත ප්‍රනාන්දුපුල්ලේගේ නායකත්වයෙන් 2008 වසරේදී ශාන්ත ජෝශප් විදුහල ජයගත් අතර 2016 වසරේදී විනූ මොහොට්ටිගේ නායකත්වයෙන් ශාන්ත පීතර විදුහල ජයගැනීමට සමත්විය.\r\nශාන්ත ජෝශප් විදුහල මෙම තරග වාරයේ තරග 15 කට ක්‍රීඩා කරමින් යාපනය ශාන්ත පැටි්‍රක්, කොළඹ ඩී.එස්.සේනානායක, කඳාන ද මැසිනොද් සහ මරදාන සහිරා යන විදුහල් වලට එරෙහිව පූර්ණ ජයග්‍රහණ හිමිකරගෙන ඇත. පළමු ඉනිමේ ජයග්‍රහණ තුනක්ද හිමිකරගත් ශාන්ත ජෝශප් විදුහල පළමු ඉනිමේ පරාජයන් දෙකකටද මුහුණ දී තිබේ. තරග හයක් විසදුමකින් තොරව අවසන්වී ඇත.\r\nරේවන් කෙලී මෙම තරග වාරයේදී ලකුණු 1072 ක් රැස්කරමින් මෙවර පාසල් ක්‍රිකට් තරගාවලියේදී ශාන්ත ජෝශප් විදුහල වෙනුවෙන් වැඩිම ලකුණු රැස්කළ පිතිකරුවා මෙන්ම තරගාවලියේ වැඩිම ලකුණු රැස්කළ පිතිකරුවාද වෙයි. මෙවර පාසල් තරගවාරයේදී ලකුණු 1000 සම්පූර්ණ කළ පළමු සහ එකම පිතිකරුවාද වන්නේද රේවන්ය.\r\nලක්ෂාන් ගමගේ (604), නිපුන් සුමණසිංහ (597), ජොහින් ද සිල්වා (508) ලකුණු 500 සිමාව පසුකළ සෙසු පිතිකරුවෝ වෙති.\r\nඅශීන් ඩැනියල් මෙම තරග වාරයේ කඩුලු 61 ක් දවා ගැනීමින් ශාන්ත ජෝශප් විදුහල් පිල වෙනුවෙන් මෙවර තරගාවලියේදී වැඩිම කඩුලු දවාගත් පන්දුයවන්නා බවට පත්වී ඇත. දුමිත් වෙල්ලලාගේ (59), ලක්ෂාන් ගමගේ (40) සහ සාලින්ද සෙනෙවිරත්න (20) ශාන්ත ජෝශප් විදුහල් පන්දු යැවීමේ බලඇණිය ශක්තිමත් කරන සෙසු පන්දු යවන්නෝ වෙති.  \r\nශාන්ත ජෝශප් විදුහල් වෙනුවෙන් ක්‍රීඩා කළ ඈෂ්ලි ද සිල්වා, චමින්ද වාස්, මයිකල් වැන්ඩොට්, ඇන්ජලෝ මැතිව්ස්, තිසර පෙරේරා, දිමුත් කරුණාරත්න සහ රොෂේන් සිල්වා ශ්‍රී ලංකා ජාතික කණ්ඩායමට ක්‍රීඩාකළහ.\r\nශාන්ත පීතර විදුහල මේ වනවිට මෙම තරග වාරයේ තරග 18 කට ක්‍රීඩා කරමින් වත්තල ශාන්ත අන්තා්නි, කැලණිය ගුරුකුළ, ගාල්ල රිච්මන්ඞ්, මාතර සාන්ත සර්වේශස් සහ මහනුවර ධර්මරාජ විදුහල් වලට එරෙහිව පූර්ණ ජයග්‍රහණ හිමිකරගෙන තිබේ. පළමු ඉනිමේ ජයග්‍රහණ හයක් හිමිකරගෙන ඇති ශාන්ත පීතර විදුහල පළමු ඉනිමේ පරාජයන් හතරකට සහ පූර්ණ පරාජයන් තුනකටද මුහුණ දී තිබේ. තරගයක් විසදුමකින් තොරව අවසන්වී ඇත.\r\nශලිත් ප්‍රනාන්දු ලකුණු 671 ක් රැස්කරමින් මෙවර පාසල් ක්‍රිකට් තරගාවලියේදී ශාන්ත පීතර විදුහල වෙනුවෙන් වැඩිම ලකුණු රැස්කළ පිතිකරුවා බවට පත්වී ඇති අතර රංමිත් ජයසේන (631), සංතුෂ් ගුණතිලක (577) සහ ශැනන් ප්‍රනාන්දු (528) ලකුණු 500 සිමාව පසුකළ සෙසු පිතිකරුවෝ වෙති.\r\n අමීන් මිෆ්ලාන් කඩුලු 95 ක් දවා ගනිමින් මෙවර තරග වාරයේදී ශාන්ත පීතර විදුහල වෙනුවෙන් ඉහළ දක්ෂතා දැක්වූ පන්දු යවන්නා බවට පත්වී සිටී.  සචින් සිල්වා (65) මෙවර තරග වාරයේදී කඩුලු අතර සිටින අනෙක් පන්දු යවන්නා විය.\r\nශාන්ත පීතර විදුහල නියෝජනය කළ ක්‍රීඩකයන් අතුරින් රෝයි ඩයස්, රුමේෂ් රත්නායක, විනෝදන් ජෝන්, අමල් සිල්වා, රසල් ආර්නල්ඞ්, කෞශාල් සිල්වා, මලින්ද වර්ණපුර ශ්‍රී ලංකා ජාතික කණ්ඩායමට ක්‍රීඩාකළ ක්‍රීඩකයෝ වෙති.\r\n84 වැනි ‘ශාන්තුවරයන්ගේ සටන’ මහ ක්‍රිකට් තරගයට ප්‍රධාන අනුග්‍රහය දැක්වීමට ඩයලොග් ආසියාටා සමාගම තෙවැනි වරටත් ඉදිරිපත්ව සිටී. සම අනුග්‍රහකයන් ලෙස සිලෝන් කෝල්ඞ් ස්ටෝස්, කීල්ස් කේ-රෙස්ට්, නෙස්ලේ සහ ජෙට්වින් කලම්බෝ සෙවන් හෝලටය එක්ව සිටියි.",
        "date": "2018-02-24 16:41:03",
        "sid": "300",
        "title": "ශාන්තුවරයන්ගේ සටන මාර්තු 2-3",
        "wid": "1"
    },
    {
        "category": "ක්‍රිකට්",
        "content": "නවසීලන්තය සහ එංගලන්තය අතර පැවැත්වෙන එක්දින තරගාවලිය ආරම්භ කරමින් හෙට (25 වැනිදා) පැවැත්වෙන පළමු තරගයට එංගලන්ත පිලේ අංක එකේ තුන් ඉරියව් ක්‍රීඩකයා වන බෙන් ස්ටෝක්ස් ක්‍රීඩා කරන්නේ නම් දින 155 කට පසුව ඔහු නැවතත් අන්තර්ජාතික ක්‍රිකට් පිටියට පිවිසෙනු ඇත. මෙම තරගය හෙට නවසීලන්තයේ හැමිල්ටන් නුවරදී පැවැත්වෙයි.\r\nමාස කිහිපයකට ඉහතදී එංගලන්තයේ බ්‍රිස්ටල් නුවර රාත්‍රී සමාජ ශාලාවකදී ඇතිවූ ගැටුමක් හේතුවෙන් බෙන් ස්ටෝක්ස්ට අළු බඳුන තරගාවලිය මෙන් ඉන් අනතුරුව ඕස්ට්‍රේලියාවට එරෙහිව පැවැති එක්දින තරගාවලිය සහ විස්සයි-20 තරගාවලියත් අහිමි විය. ඔහුගේ අහිමිවීම එංගලන්ත පිලට තදින් දැනුණු අතර අළු බඳුන තරගාවලියේදී එංගලන්ත කණ්ඩායමට අත්වූයේ 4-0 ක පරාජයකි..\r\nඑක්දින තරගාවලියේදී ඕස්ට්‍රේලියානුවන්ට එරෙහිව 4-1 ක ජයක් ලබාගත් නමුත් නවසීලන්තයද ඇතුළත් වූ විස්සයි-20 තුන්කොන් තරගාවලියේ අවසන් තරගයට සුදුසුකම් ලබාගැනීමට එංගලන්ත පිල අසමත් විය.\r\nකෙසේ වෙතත් නවසීලන්තයට ගිය එංගලන්ත කණ්ඩායමට එක්වූ බෙන් ස්ටෝක්ස් පුහුණු දැළ තුළ දීර්ඝ වේලාවක් ගතකළේ ඉතාමත් හොඳින් පන්දුවට පහර දෙමින් සහ පන්දු යවමිනි. ඒ අතරවාරයේදී ස්ටෝක්ස්ගේ පුනරාගමනය සම්බන්ධයෙන් එංගලන්ත නායක ඔයින් මෝගන් ඉඟි කළේය.\r\n“එයා ඉතාමත් හොඳින් පන්දුවට පහර දෙනවා.... පන්දු යවනවා.... හරියට දිගටම ක්‍රීඩාවේ හිටියා වාගේ. එයා තරගයක් දෙකක් ක්‍රීඩා කරනකොට තවත් හොඳින් ක්‍රීඩා කරාවි” යයි ඔයින් මෝගන් කීවේය\r\nකෙසේ වෙතත් නවසීලන්ත කණ්ඩායම එංගලන්තය හමුවීමට සූදානම් වන්නේ අවසන් වරට පැවැති එක්දින තරග 8 ම ජයග්‍රහණය කිරීමෙන් පසුවය. කොදෙව් පිලට එරෙහිව නවසීලන්තයේදී පැවැති එක්දින තරගාවලිය 3-0 ක් ලෙසින් ජයගත් සත්කාරකයෝ පාකිස්තානු පිලට එරෙහිව පැවැති තරගාවලියද 5-0 ක් ලෙසින් ජයගත්හ.\r\nකෙසේ වෙතත් මෙවර එංගලන්ත පිල නම් තරමක් වෙනස් එකකි. ඊට ප්‍රධානතම හේතුවක් වන්නේ සිය පරම හතුරා වන ඕස්ට්‍රේලියාව ඕස්ට්‍රේලියාවේදීම පරාජය කරමින් 4-1 ක තරගාවලි ජයක් ලබාගැනීමට සමත්වීමෙන් එංගලන්තය සතුවන ආත්ම විශ්වාසයයි. එහෙත් නවසීලන්තය සෙල්ලම් පෙන්වා ඇත්තේ තමන්ගේ ගෙදරදීය.\r\nනවසීලන්ත සංචිතය\r\nකේන් විලියම්සන් (නායක), ටොඞ් ඇස්ට්ල්, ටේ‍රන්ට් බෝල්ට්, ලොකී ෆර්ගසන්, කොලින් ඩි’ග්‍රැන්ඩෝම්, මාටින් ගප්ටිල්, මැතිව් හෙන්රි, ටොම් ලෙතම්, කොලින් මුන්රෝ, හෙන්රි නිකොල්ස්, මිචෙල් සෑන්ට්නර්, ඉෂ් සෝදි, ටිම් සවුති සහ රොස් ටේලර්\r\nඑංගලන්ත සංචිතය\r\nඔයින් මෝගන් (නායක), ජේසන් රෝයි, ජෝ රූට්, ජොනී බෙයාර්ස්ටෝ, සෑම් බිලින්ස්, ජොස් බට්ලර්, බෙන් ස්ටෝක්ස්, ටොම් කරන්, ඇලෙක්ස් හේල්ස්, අදිල් රෂීඞ්, මුයීන් අලි, ඬේවිඞ් විලී, ක්‍රිස් වෝක්ස් සහ මාක් වුඞ්.",
        "date": "2018-02-24 17:04:15",
        "sid": "301",
        "title": "බෙන් ස්ටෝක්ස් නැවතත් පිටියට",
        "wid": "1"
    },
    {
        "category": "ක්‍රිකට්",
        "content": "පාකිස්තානු විස්සයි-20 ලීග් තරගාවලියේ වත්මන් ශූරයන් වන පෙෂාවර් සල්මි කණ්ඩායම පළමු තරගයේදී පරාජය කළ ‘මුල්තාන් සුල්තාන්’ලා පැය 48 ක් යාමටත් මත්තෙන් ලාහෝර් කොලැන්ඩර්ස් කණ්ඩායමත්  පරාජය කරමින් තමන්ගේ දෙවැනි තරගයත් ජයගත්හ. ඩුබායිහිදී පැවැත්වෙන මෙම තරගාවලියේ දෙවැනි තරගයේදී මුල්තාන් සුල්තාන් පිල වෙනුවෙන් නවක ක්‍රීඩකයන් හොඳ දස්කම් දක්වද්දී කුමාර් සංගක්කාර සිය දෙවැනි අර්ධ ශතකයද ලබාගත්තේය.\r\nමේ වන විට තරග දෙකකට පමණක් සහභාගි වී සිටින සංගක්කර ලබා ඇති ලකුණු සංඛ්‍යාව 120 කි. ඔහුගේ ලකුණු රැස්කිරීමේ ප්‍රවේගය (ප්‍රහාරාත්මක වේගය) 126.32 කි. සංගක්කාර සුපුරුදු තැන්පත් බවින් යුතුව සිය අර්ධ ශතකය ලබාගනිද්දී සුල්තාන් ඉනිමේ අවසන් කොටසේදී දුම්මල වරම ගත් යකැදුරෙකු සේ ආවේශ වූ ෂොයිබ් මලික් පන්දු 28 කින් ලකුණු 48 ක් උදුරා ගත්තේය.\r\nවිස්සයි-20 ක්‍රිකට් තරග වලට සහභාගි වෙමින් ලෝ පුරා සැරිසරන සංගක්කාර මෙම තරගාවලියට සහභාගි වීම සඳහා ඩුබායි නුවරට පැමිණියේ හොං කොං හිදී පැවැති තරගාවලියට සහභාගි වීමෙන් අනතුරුවය. ඉතාමත් හොඳින් ලකුණු අතර සිටින ශ්‍රී ලංකා පිලේ හිටපු නායකයාට තර්ජනයක් වීමට ලාහෝර් පිලේ කිසිම පන්දු යවන්නකුට නොහැකි විය.\r\nතවමත් 18 වැනි වියේ සිටින වමතින් වේග පන්දු යවන ෂහීන් අෆ්රීඩිගේ පන්දුවක් දෙවැනි වරටත් ෆයින් ලෙග් කලාපයට ඉහලින් යවමින් සිය දෙවැනි හයේ පහර ගැසූ සංගක්කාර ඊළඟ ඕවරයේදී යසීර් ෂාගේ පන්දු හමුවේ කවර් ඩ්‍රයිව් පහර වලින් සංග්‍රහ කළේ කිසිදු පැකිළීමකින් තොරවය.\r\nආරම්භක පිතිකරුවා වූ සංගක්කාර 17 වැනි ඕවරයේදී දැවී යන විට මුලු ලකුණු සංඛ්‍යාව 147 ක් වී තිබිණ. එතැන් සිට ආවේශ වූ ෂොයිබ් මලික් ඉතිරි ඕවර තුනේදී 178 දක්වා ලකුණු සංඛ්‍යාව ඉහළ දැමීය. අවසන් ඕවර 4 දී මුල්තාන් සුල්තාන්ලාට ලකුණු 51 ක් එකතු විය.\r\nලකුණු 180 ක ඉලක්කයක් හඹාගිය ලාහෝර් පිල වෙනුවෙන් සුනිල් නරේන් සහ බ්‍රෙන්ඩන් මැකලම් හොඳ ආරම්භයක් ලබාගත් නමුත් එකළඟ ඕවර දෙකකදී ඔවුන් දෙදෙනාම පිටියෙන් ඉවත් කිරීමට කරන් පොලාර්ඞ්ට හැකිවිය. ලාහෝර් පිලට බරපතළම හිසරදය වූයේ ජුනයිඞ් ඛාන් සහ ඉම්රාන් තහීර් දෙදෙනායි. මේ දෙදෙනාගේ පන්දු 15 ක් ඇතුළත කඩුලු 7 ක් බිඳ වැටිණ.\r\nෆකාර් සමාන් දැවී යාමට පෙර කඩුල කඩුලු 3 ට 132 ක් වූ ලකුණු පුවරුව පන්දු 15 ක් ඇවෑමෙන් සියලු දෙනා දැවී 136 ක් සේ සටහන් විය. ජුනයිඞ් ඛාන්ගේ කඩුලු ත්‍රිත්වය තරගාවලියේ දෙවැනි කඩුලු ත්‍රිත්වය ලෙසින් සටහන් විය.",
        "date": "2018-02-24 18:31:43",
        "sid": "302",
        "title": "මුල්තාන් සුල්තාන්ලා දෙවැනි ජයත් ලබති",
        "wid": "1"
    },
    {
        "category": "ක්‍රිකට්",
        "content": "තර්ස්ටන් විද්‍යාලය සහ ඉසිපතන විද්‍යාලය අතර එස්.එස්.සී. ක්‍රීඩාංගණයේදී පැවැති ‘55 වැනි සොහොයුරන්ගේ හටන’ වාර්ෂික මහ ක්‍රිකට් තරගය ජය පරාජයෙන් තොරව ඊයේ (24 වැනිදා) අවසන්විය.\r\n පළමු දිනය අවසන් වනවිට පන්දුවට පහරදෙමින් සිටි ඉසිපතන විද්‍යාලයට ඕවර 60 අවසානයේ සිය පළමු ඉනිම වෙනුවෙන් කඩුලු 9 ක් දැවී රැස්කිරීමට හැකිවූයේ ලකුණු 201 ක් පමණි. ලකුණු 79 ක් රැස්කළ සංජුල අබේවික්‍රම ඉසිපතන පළමු ඉනිම වෙනුවෙන් වැඩිම ලකුණු රැස්කළ පිතිකරුවා බවට පත්වූ අතර ඔහුට අනගි සහයක් ලබාදුන් අයන සිරිවර්ධන (52) අර්ධ ශකකයක් ලබාගත්තේය.\r\n ලකුණු 41 කට කඩුලු 4 ක් දවාගනිමින් ඉසිපතන විද්‍යාලයට දැඩි බලපෑමක් ඇති කිරීමට තර්ස්ටන් විද්‍යාලයේ සවන් ප්‍රභාෂ් සමත්වූ අතර නිපුන් ලක්ෂාන් ලකුණු 58 කට කඩුලු 2 ක් දවාගත්තේය.\r\n ලකුණු 113 ක් ඉදිරියෙන් සිට සිය දෙවැනි ඉනිම ඇරඹූ තර්ස්ටන් විදුහල් ක්‍රීඩකයෝ ඕවර 23 ක් අවසානයේ කඩුලු 5 ක් දැවී ලකුණු 140 ක් රැස්කරමින් ඉනිම අත්හිටුවීය. පංසිළු දේශාන් නොදැවී 25 ක් රැස්කළ අතර ඛලීක් අමත් ලකුණු 30 කට කඩුලු 3 ක් දවාගනිමින් පන්දුවෙන් දස්කම් දැක්වීය.\r\n ජයග්‍රහණය සදහා ලකුණු 254 ක ඉලක්කයක් හඹාගිය ඉසිපතන විද්‍යාලයට තරගයේ දෙවැනි දිනය නිමාවන විට සිය දෙවැනි ඉනිම වෙනුවන් කඩුලු 7 ක් දැවී රැස්කිරීමට හැකිවූයේ ලකුණු 153 ක් පමණි.\r\n සංජුල අබේවික්‍රම අර්ධ ශතකයට ලකුණු 2 ක් මෙපිටින් දැවී ගිය අතර අයේෂ් හර්ෂණ කඩුලු 4 ක් සහ ජනුෂ්ක ප්‍රනාන්දු කඩුලු 3 ක් දවාගනිමින් තර්ස්ටන් විද්‍යාලය වෙනුවෙන් පන්දුවෙන් දස්කම් දැක්වූහ.\r\n තර්ස්ටන් විද්‍යාලයේ ජයවිහාන් මහවිතාන තරගයේ දක්ෂතම ක්‍රීඩකයාට හිමි සම්මානය දිනාගත් අතර සවන් ප්‍රභාෂ් දක්ෂතම තුන්ඉරියව් ක්‍රීඩකයාට හිමි සම්මානය දිනාගත්තේය. ඉසිපතන විද්‍යාලයේ සංජුල අබේවික්‍රම දක්ෂතම පිතිකරුට හිමි සම්මානයත්, ඛලීක් අමත් දක්ෂතම පන්දුයවන්නාට හිමි සම්මානයත්, ඒශාන් ප්‍රනාන්දු දක්ෂතම පන්දු රකින්නාට හිමි සම්මානයක් දිනා ගත්හ.",
        "date": "2018-02-25 14:46:57",
        "sid": "303",
        "title": "‘සොහොයුරන්ගේ හටන’ ජය පැරදුමෙන් තොරයි",
        "wid": "1"
    },
    {
        "category": "ක්‍රිකට්",
        "content": "පිළියන්දල මධ්‍ය මහා විද්‍යාලය සහ හොරණ තක්ෂිලා මධ්‍ය මහා විද්‍යාලය අතර මොරටුව ද සොයිසා ක්‍රීඩාංගණයේදී පැවැති 17 වැනි ‘සල්පිටි රයිගම් කෝරළ’ හටන ජය පරාජයෙන් තොරව ඊයේ (24 වැනිදා) අවසන්විය. මේ අනුව ‘සල්පිටි රයිගම් කෝරළ’ කුසලාන තවදුරටත් තමන් සන්තකයේ තබාගැනීමට පිළියන්දල මැදි විදුහලට අවස්ථාව හිමිවිය.\r\n පළමු දිනය අවසන් වනවිට කිසිවකු නොදැවී ලකුණු 19 ක් ලබා සිටි හොරණ තක්ෂිලා මැදි විදුහල් පළමු ඉනිම ලකුණු 115 කට සීමා කිරීමට පිළියන්දල මැදි විදුහල් පන්දු යවන්නෝ සමත්වූහ. සඳුන් රංග ලකුණු 31 ක් රැස්කරමින් තක්ෂිලා මැදි විදුහල වෙනුවෙන් පළමු ඉනිමේදී වැඩිම ලකුණු රැස්කළ පිතිකරුවා බවට පත්විය.\r\n මල්ෂාන් ගුණතිලක, සසංක කුලරත්න, උෂාන් දීමන්ත සහ හේෂාන් මධුෂංක කඩුලු දෙක බැගින් දවාගනිමින් මොරටුව ද සොයිසා ක්‍රීඩාංගණයේ අණසක පැතිරවීමට සමත්වූහ.\r\n පිළියන්දල මැදි විදුහල පළමු ඉනිමේදී රැස්කළ ලකුණු සංඛ්‍යාවට වඩා ලකුණු 176 ක් පසුපසින් සිට පිට පිට දෙවැනි වරටත් පන්දුවට පහරදීම සදහා පිටියට පිවිසි හොරණ තක්ෂිලා මැදි විදුහල් ක්‍රීඩකයින්ට දෙවැනි දිනය අවසන් වනවිට කඩුලු  6 ක් දැවී රැස්කිරීමට හැකිවූයේ ලකුණු 147 ක් පමණි.\r\n සසිඳු ජයනෙත් (57) අර්ධ ශතකයක් ලබාගනිමින් හොරණ තක්ෂිලා මැදි විදුහල් කණ්ඩායම ඉනිමක පරාජයෙන් ගලවා ගැනීමට සමත්විය. හේෂාන් මදුශංක ලකුණු 22 කට කඩුලු 2 ක් දවාගත්තේය.\r\nපිළියන්දල මැදි විදුහලේ හේෂාන් මධුෂංක තරගයේ වීරයාට හිමි සම්මානය හිමිකර ගත් අතර චමෝද් සඳරු දක්ෂතම පිතිකරු සහ දක්ෂතම පන්දු රකිනා ලෙස සම්මාන ද්විත්වයකට හිමිකම් කීහ. හොරණ මැදි විදුහලේ තිළිණ තාරින්ද දක්ෂතම පන්දු යවන්නා ලෙස සම්මාන දිනා ගත්තේය.",
        "date": "2018-02-25 14:54:31",
        "sid": "304",
        "title": "‘සල්පිටි රයිගම් කෝරළ හටන’ විසඳුමකින් තොරයි",
        "wid": "1"
    },
    {
        "category": "ක්‍රිකට්",
        "content": "කොළඹ රාජකීය විද්‍යාලය සහ මහනුවර ත්‍රිත්ව විද්‍යාලය අතර මහනුවර අස්ගිරිය ක්‍රීඩාංගණයේදී පැවැති 125 වැනි සාම්ප්‍රදායික ක්‍රිකට් තරගය ජය පරාජයෙන් තොරව ඊයේ (24 වැනිදා) අවසන්විය.\r\nපළමු දිනය අවසන් වනවිට කඩුලු 7 ක් දැවී ලකුණු 123 ක් රැස්කර පන්දුවට පහරදෙමින් සිටි ත්‍රිත්ව විද්‍යාලයට පළමු ඉනිමේදී සියලුදෙනා දැවී රැස්කිරීමට හැකිවූයේ ලකුණු 173 ක් පමණි. විශිෂ්ඨ පන්දු යැවීමක නිරතවූ මනුල පෙරේරා ලකුණු 49 කට කඩුලු 5 ක් දවාගනිමින් දස්කම් දැක්වීය.\r\nත්‍රිත්ව විද්‍යාලයට වඩා ලකුණු 24 ක් පසුපසින් සිට සිය දෙවැනි ඉනිම ඇරඹූ රාජකීය විද්‍යාලය කඩුලු 6 ක් දැවී ලකුණු 213 ක් රැස්කරමින් ඉනිම අත්හිටුවීය. ගයාන් දිසානායක (69) සහ කවිඳු මදුරුසිංහ (67) අර්ධ ශතක රැස්කරමින් රාජකීය විද්‍යාලීය දෙවැනි ඉනිම ඉහළ ලකුණු සංඛ්‍යාවක් කරා රැගෙන යාමට සමත්වූහ.\r\nවිමුක්ති නෙතුමාල් කඩුලු 3 ක් සහ රුවින් පීරිස් කඩුලු 2 ක් දවාගැනීමට සමත්වූහ.\r\nජයග්‍රහණය සදහා ලකුණු 190 ක ඉලක්කයක් හඹාගිය ත්‍රිත්ව විද්‍යාලයට දෙවැනි දිනය නිමාවන විට කඩුලු 4 ක් දැවී රැස්කිරීමට හැකිවූයේ ලකුණු 32 ක් පමණි.",
        "date": "2018-02-25 14:59:48",
        "sid": "305",
        "title": "ත්‍රිත්ව විද්‍යාලයට පළමු ඉනිමේ ජයක්",
        "wid": "1"
    },
    {
        "category": "ක්‍රිකට්",
        "content": "නිත්‍ය නායක විරාට් කෝලි ඇතුළු ප්‍රබලතම ක්‍රීඩකයක් හය දෙනකු විවේක ගැන්වූ ඉන්දීය ක්‍රිකට් තේරීම් කමිටුව ශ්‍රී ලංකාවේදී පැවැත්වෙන නිදහස් කුසලාන තරගාවලියේදී ඉන්දීය කණ්ඩායම මෙහෙයවීමේ වගකීම රෝහිත් ෂර්මාට පැවරීය. විස්සයි-20 තරගාවලියක් වන නිදහස් කුසලාන තරගාවලිය මාර්තු මස 6 වැනිදා සිට 18 වැනිදා දක්වා කොළඹ ආර්. ප්‍රේමදාස ක්‍රීඩාංගණයේදී පැවැත්වෙයි.\r\nශ්‍රී ලංකාවේ 70 වැනි නිදහස් සමරුව වෙනුවෙන් සංවිධානය කරනු ලබන මෙම තරගාවලිය ශ්‍රී ලංකාව, ඉන්දියාව සහ බංග්ලාදේශය අතර පැවැත්වෙන තුන්කොන් තරගාවලියකි.\r\nදිගින් දිගටම තරග වලට සහභාගි වෙමින් සිටි ඉන්දීය පිලේ ජ්‍යෙෂ්ඨ ක්‍රීඩකයක් හය දෙනකු නිදහස් කුසලාන තරගාවලියෙන් නිදහස් කරමින් තරුණ ක්‍රීඩකයන්ගෙන් සමන්විත කණ්ඩායමක් රෝහිත් ෂර්මාට බාර දී තිබේ.\r\nවිරාට් කෝලි, මහේන්ද්‍ර සිං දෝනි, හර්දික් පාණ්ඩ්‍යා, කුල්දීප් යාදව්, බුවනේෂ්වර් කුමාර් සහ ජස්ප්‍රීට් බුම්රා විවේක ගැන්වූ ක්‍රීඩකයෝ වෙති. කඩුලු රකින්නා වූ හිටපු නායක මහේන්ද්‍ර සිං දෝනිගේ ස්ථානය දිල්ලි පිලේ රිෂාබ් පන්ට්ට හිමිවී ඇතත් කණ්ඩායමේ සිටින දිනේෂ් කාර්තික්ටද කඩුලු රැකීමේ හැකියාව තිබේ.\r\n“නිදහස් කුසලාන තරගාවලිය සඳහා කණ්ඩායම තෝරා ගැනීමේදී අපි ක්‍රීඩකයන්ගේ වෙහෙස ගැනත් කල්පනාවෙන් කටයුතු කළා...මේ වගේ උසස් දස්කම් දක්වන කණ්ඩායමක් විවිධ ආබාධවලට ලක්නොවී ආරක්‍ෂා කරගන්න නම් අවශ්‍ය තරමට විවේකයත් ඕනෑ වෙනවා” යයි ඉන්දීය ක්‍රිකට් තේරීම් කමිටුවේ ප්‍රධානියා වන එම්.එස්.කේ. ප්‍රසාද් මහතා පැවසීය.\r\nකණ්ඩායමට අලුතින් එක්වන ක්‍රීඩකයන් සම්බන්ධයෙන් තේරීම් කමිටුව විශාල විශ්වාසයක් තබා තිබේ. දීපාක් හූඩා ඉතා වේගයෙන් ලකුණු රැස්කළ හැකි මෙන්ම දැවැන්ත පහර කරා යා හැකි ක්‍රීඩකයෙකි. පසුගියදා නිමාවූ විජය හසාරේ කුසලාන තරගාවලියේදී පන්දු 50 කින් ශතකයක් ලබාගැනීමට දීපාක් හූඩා සමත් වූයේය. තවත් තරගාවලියකදී ඔහුගේ ලකුණු ලබාගැනීමේ ප්‍රවේගය (ප්‍රහාරාත්මක වේගය) පන්දු 100 කට ලකුණු 150 කි.\r\nවොෂින්ංටන් සුන්දර් පිට දඟ පන්දු යවන්නකු වන නමුත් ලකුණු වේගය මෙන්ම කණ්ඩායමේ ලකුණු සංඛ්‍යාවද වැඩිකළ හැකි පිතිකරුවෙකි. දිල්ලි පිලේ නායකයාද වන රිෂාබ් පන්ට් කඩුලු රකින්නා පමණක් නොව වේගයෙන් ලකුණු ලබාගත හැකි පිතිකරුවෙක්ද වෙයි. හිමචාල් ප්‍රාන්ත පිලට එරෙහිව පැවැති තරගයකදී පන්දු 38 කින් ලකුණු 116 ක් ලබාගැනීමටද පන්ට් සමත්විය.\r\nනවකයන් පස්දෙනක සිටින නමුත් සුරේෂ් රයිනා, ෂිකාර් ධවාන්, ලෝකේෂ් රාහුල් මෙන්ම දිනේෂ් කාර්තික් යන පළපුරුදු ක්‍රීඩකයෝද ඉන්දීය පිලට ඇතුළත්ව සිටිති.",
        "date": "2018-02-25 17:15:27 ",
        "sid": "306",
        "title": "ඉන්දීය පිලේ හොඳම 6 කට විවේක",
        "wid": "1"
    },
    {
        "category": "ක්‍රිකට්",
        "content": "පිළියන්දල මධ්‍ය මහා විද්‍යාලය සහ හොරණ තක්ෂිලා මධ්‍ය මහා විද්‍යාලය අතර 17 වැනි ‘සල්පිටි රයිගම් කෝරළ’ හටනට සමගාමීව මොරටුව ද සොයිසා ක්‍රීඩාංගණයේදී පැවැති සිවුවැනි එක්දින තරගය විසඳුමකින් තොරව අද (25 වැනිදා) අවසන්විය.\r\nඅයහපත් ආලෝක තත්ත්වය හේතුවෙන් තරගය මඳ වේලාවකට නතර කළ පසුව ඇතිවූ වර්ෂාව හේතුවෙන් තරගය අතහැර දැමීමට විනිසුරුවෝ සහ සංවිධායක මණ්ඩලය තීරණය කළහ.\r\nකාසියේ වාසිය දිනා පළමුව පන්දුවට පහරදුන් පිළියන්දල මැදි විදුහල් කණ්ඩායමට ඕවර 50 අවසානයේ කඩුලු 9 ක් දැවී රැස්කිරීමට හැකිවූයේ ලකුණු 217 ක් පමණි.\r\nඊයේ අවසන්වූ දෙදින තරගයේදීද නොදැවී ශතකයක් රැස්කරමින් පිත්තෙන් දස්කම් දැක්වූ චමෝද් සඳරු අද පැවැති එක්දින තරගයේදීද පිළියන්දල මැදි විදුහල් ඉනිම අවසන් වනතුරු කඩුල්ලේ රැඳී සිටිමින් නොදැවී ලකුණු 80 ක් රැස්කිරීමට සමත්විය. පන්දු 94 කට මුහුණදුන් චමෝද් සඳරුගේ ඉනිමට හයේ පහර 3 ක් සහ හතරේ පහර 5 ක් ඇතුළත් විය.\r\nතිළිණ සාරින්ද ලකුණු 49 කට කඩුලු 2 ක් දවාගැනීමට සමත්විය.\r\nජයග්‍රහණය සදහා ලකුණු 218 ක ඉලක්කයක් හඹා යෑමට පිටියට පිවිසි හොරණ තක්ෂිලා මැදි විදුහල් කණ්ඩායමට අයහපත් ආලෝක තත්ත්වය හේතුවෙන් තරගය නතර කරනවිට කඩුල්ලක් දැවී රැස්කිරීමට හැකිවූයේ ලකුණු 18 ක් පමණි.\r\nතරගයේ හොඳම පිතිකරු සහ තරගයේ දක්ෂතම ක්‍රීඩකයාට හිමි සම්මාන ද්විත්වය පිළියන්දල මැදි විදුහලේ චමෝද් සඳරුට හිමිවූ අතර හොරණ තක්ෂිලා මැදි විදුහලේ තිළිණ සාරින්ද හොඳම පන්දු යවන්නාට හිමි සම්මානයත්, සඳුන් රංග හොඳම පන්දු රකින්නාට හිමි සම්මානයත් දිනාගත්හ.",
        "date": "2018-02-25 17:29:41",
        "sid": "307",
        "title": "එක්දින තරගය විසඳුමකින් තොරයි",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ විස්සයි20 ක්‍රිකට් තරගාවලියේ බී.ආර්.සී. ක්‍රීඩාංගණයේදී පැවැති තරගයේදී කළුතර නගර ක්‍රීඩා සමාජයට එරෙහිව ලකුණු 16 ක් හිමිකර ගැනීමට එන්.සී.සි. කණ්ඩායම ඊයේ (24 වැනිදා) සමත්විය.\r\nවිස්සයි20 තරග බිමෙන් තරමක් පසුබැස සිටින ශ්‍රී ලංකා කණ්ඩායමේ හිටපු විස්සයි20 නායක ලසිත් මාලිංග එන්.සී.සී. කණ්ඩායම නියෝජනය කරමින් ඕවර 4 කදී ලකුණු 30 කට කඩුලු 2 ක් දවාගැනීමට සමත්විය.\r\nකළුතර නගර ක්‍රීඩා සමාජය නියෝජනය කරමින් එරංග රත්නායක ඕවර 4 ක් යවමින් ලකුණු 20 කට කඩුලු 5 ක් දවාගනිමින් පන්දුවෙන් දස්කම් දැක්වුවද පිත්කරුවන්ගේ දුර්වල පිතිහරඹය හේතුවෙන් තරගයේ ජය ඔවුන්ගෙන් ගිලිහී ගියේය.\r\nතවත් තරග 10 ක් ක්‍රීඩාංගණ හයකදී පැවැති අතර ඉන් ජයගැනීමට බදුරලිය, කෝල්ට්ස්, රාගම, සී.සී.සී., යුද හමුදාව, බ්ලූම්ෆීල්ඞ්, මේරියන්ස්, වරාය අධිකාරිය, ද්‍රවිඩ සංගම සහ මූවර්ස් යන කණ්ඩායම් වලට හිමිවූහ.",
        "date": "2018-02-25 17:39:22",
        "sid": "308",
        "title": "මාලිංග යළිත් දේශීය තරග පිටියට",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ විස්සයි20 තරගාවලියේ බී.ආර්.සී. ක්‍රීඩාංගණයේදී පැවැති තරගයේදී එස්.එස්.සී. කණ්ඩායමට එරෙහිව ඩක්වත් ලුවිස් න්‍යායට අනුව ලකුණු 10 ක ජයක් හිමිකර ගැනීමට බදුරලිය කණ්ඩායම අද (25 වැනිදා) සමත්විය.\r\nශ්‍රී ලංකා ජාතික කණ්ඩායම නියෝජනය කරන අත්දැකීම් බහුල ක්‍රීඩකයින් පිරිසකගෙන් එස්.එස්.සී. කණ්ඩායම සමන්විත වුවද බදුරලිය කණ්ඩායම හමුවේ පරාජයට පත්විය.\r\nතවත් තරග 10 ක් ක්‍රීඩාංගණ 6 කදී පැවැති අතර සී.සී.සී, සැරසන්ස්, කෝල්ට්ස්, එන්.සී.සී, රාගම, යුදහමුදාව, ද්‍රවිඩ සංගමය සහ මුවර්ස් යන කණ්ඩායම් ජයග්‍රහණ වාර්තා කිරීමට සමත්වූහ.\r\nහලාවත මේරියන්ස් සහ බි.ආර්.සී. කණ්ඩායම් අතර බ්ලූම්ෆීල්ඞ් ක්‍රීඩාංගණයේදී පැවැති තරගයත් වරාය අධිකාරිය සහ ලන්කන් කණ්ඩායම් අතර පොලිස් ක්‍රීඩාංගණයේදී පැවැති තරගයත් අයහපත් ආලෝක තත්ත්වය හේතුවෙන් විසඳුමකින් තොරව අවසන්විය.",
        "date": "2018-02-25 20:53:38",
        "sid": "309",
        "title": "බදුරලියට පෙරළිකාර ජයක්",
        "wid": "1"
    },
    {
        "category": "ක්‍රිකට්",
        "content": "කොළඹ ඩී.එස්.සේනානායක විදුහල සහ ගාල්ල මහින්ද විදුහල අතර කැම්බල් පිටියේදී පැවැති ‘සිංගර් කුසළාන’ වයස 13 න් පහළ ක්‍රිකට් තරගාවලියේ පළමු කොටසේ ශූරතාව දිනා ගැනීමට ඩී.එස්.සේනානායක විදුහල අද (25 වැනිදා) සමත්විය.\r\nඅයහපත් ආලෝක තත්ත්වය හේතුවෙන් ගාල්ල මහින්ද විදුහලට පන්දුවට පහරදිමට නොහැකිවූ අතර ප්‍රසාද ලකුණු මත අවසන් තරගයේ ජයග්‍රාහකයා තීරණය කිරීමට සංවිධායකයන්ට සිදුවිය.\r\nකාසියේ වාසිය දිනාගත් ගාල්ල මහින්ද විද්‍යාලය පළමු පන්දුවට පහරදිම සදහා කොළඹ ඩී.එස්.සේනානායක විද්‍යාලයට ආරාධනා කළ අතර ඩී. එස්. ක්‍රීඩකයෝ කඩුලු 9 ක් දැවී ලකුණු 241 ක් ලබා සිටියදී ඉනිම අත්හිටවූහ.\r\nරුචිර තීක්ෂණ (56) අර්ධ ශතකයක් ලබාගනිමින් ඩී.එස්.සේනානායක විද්‍යාලය වෙනුවෙන් පිත්තෙන් දස්කම් දැක්වූ අතර සාවින්ද්‍ය රංමිණ කඩුලු 3 ක් ද හිරුණ මන්දිල සහ අදීෂ සඳලිඳු කඩුලු 2 බැගින් දවාගනිමින් පන්දුවෙන් දස්කම් දැක්වූහ.\r\nපිළිතුරු ඉනිම ඇරඹු ගාල්ල මහින්ද විද්‍යාලයට අයහපත් ආලෝකය නිසා තරගය නතර කිරීමට පෙර කඩුල්ලක් දැවී රැස්කිරීමට හැකිවූයේ ලකුණු 40 ක් පමණි.",
        "date": "2018-02-25 21:05:37",
        "sid": "310",
        "title": "පළමු කොටසේ ශූරතාව ඩී.එස්.ට",
        "wid": "1"
    },
    {
        "category": "ක්‍රිකට්",
        "content": "මාර්තු මස 6 වැනිදා ආරම්භ වන නිදහස් කුසලාන තුන්කොන් විස්සයි20 ක්‍රිකට් තරගාවලිය සඳහා නම් කරන ලද බංග්ලාදේශ කණ්ඩායමේ නායකයා ලෙස තුන් ඉරියව් ක්‍රීඩක සකීබ් අල් හසන් නම් කර තිබේ. කණ්ඩායමේ නායකයා ලෙසින් නම් කර සිටියද, තවමත් ඇගිල්ලේ ආබාධය පූර්ණ වශයෙන් සුව වී නොමැති බැවින් ඔහුගේ සේවය ලබාගත හැකි වන්නේ තරගයකට හෝ දෙකකට පමණක් බව බංග්ලාදේශ ක්‍රිකට් ආයතනයේ සභාපති නස්මුල් හසන් මහතා පවසයි.\r\nශ්‍රී ලංකාව, සිම්බාබ්වේ සහ බංග්ලාදේශය අතර පැවැති තුන්කොන් එක්දින තරගාවලියේ අවසන් මහ තරගය අතරතුර වම් අත තුවාල විම නිසා සකීබ් අල් හසන්ට ශ්‍රී ලංකාවට එරෙහිව පැවැති ටෙස්ට් තරගාවලියට මෙන්ම විස්සයි20 තරගාවලියටද සහභාගිවීමට නොහැකි විය. සකීබ් ක්‍රීඩා නොකිරීම නිසා එම තරගාවලි දෙකේදීම බංග්ලාදේශ කණ්ඩායම මෙහෙයවීමේ වගකීම මහමදුල්ලා රියාද්ට හිමිවිය.\r\nශ්‍රී ලංකාවට එරෙහිව පැවැති විස්සයි20 තරගාවලියට ක්‍රීඩා කළ බංග්ලාදේශ කණ්ඩායම වෙනස්කම් 5 ක් සමගින් නිදහස් කුසලාන තරගාවලියට සහභාගි වෙයි.  සකීබ් අල් හසන්ට අමතරව ටමීම් ඉක්බාල්, ඉම්රුල් කේයස්, නුරුල් හසන් සහ මෙහෙදි හසන්ද බංග්ලාදේශ කණ්ඩායමට කැඳවා සිටිති.\r\nශ්‍රී ලංකා-බංග්ලාදේශ විස්සයි20 තරගාවලියට සහභාගි වූ ක්‍රීඩකයන් අතරින් මොහොමඞ් ශයිෆුඩීන්, සකීර් හසන්, අෆීෆ් හුසේන් සහ මොහොමඞ් මිතුන් යන ක්‍රීඩකයන්ට නිදහස් කුසලාන තරගාවලියේදී ස්ථාන අහිමිවී තිබේ.\r\nචන්දික හතුරුසිංහ මහතාගේ ඉල්ලා අස්වීමෙන් අනතුරුව බංග්ලාදේශ කණ්ඩායමට නිත්‍ය ප්‍රධාන පුහුණුකරුවෙක් පත්කර ගැණුනේ නැති බැවින් නිදහස් කුසලාන තරගාවලියේදී බංග්ලාදේශ කණ්ඩායමේ වැඩ බලන පුහුණුකරු ලෙස බටහිර ඉන්දීය කොදෙව් කණ්ඩායමේ හිටපු වේග පන්දුයවන ක්‍රීඩකයකු වන කර්ට්නි වෝල්ෂ් මහතා පත්කර තිබේ.",
        "date": "2018-02-26 19:42:36",
        "sid": "311",
        "title": "සකිබ් අල් හසන් යළි කැඳවයි",
        "wid": "1"
    },
    {
        "category": "ක්‍රිකට්",
        "content": "එක්දින තරග 3 කින් සහ විස්සයි20 තරග 3 කින් සමන්විත තරග සංචාරයක නිරතවීම සඳහා පාකිස්තාන කාන්තා ක්‍රිකට් කණ්ඩායම මාර්තු මස 13 වැනිදා ශ්‍රී ලංකාවට පැමිණීමට නියමිතය.\r\nමාර්තු මස 20 වැනිදා ආරම්භ වන එම තරගාවලිය 31 වැනිදා දක්වා පැවැත්වෙන අතර එහි එක්දින තරග 3 රංගිරි දඹුලු ක්‍රීඩාංගණයේදී පැවැත්වේ. විස්සයි20 තරග 2 ක් එස්.එස්.සී ක්‍රීඩාංගණයේදීද, ඉතිරි විස්සයි20 තරගය එන්.සී.සී. ක්‍රීඩාංගණයේදීද පැවැත්වීමට නියමිතය.\r\nතරගාවලියට සහභාගිවන ශ්‍රී ලංකා සහ පාකිස්තාන සංචිත ඉදිරියේදී නම් කිරීමට නියමිතය.",
        "date": "2018-02-26 19:50:16",
        "sid": "312",
        "title": "පාකිස්තානු කාන්තා ක්‍රිකට් පිල ශ්‍රී ලංකාවේ",
        "wid": "1"
    },
    {
        "category": "ක්‍රිකට්",
        "content": "සංචාරක එංගලන්ත කණ්ඩායමට එරෙහිව හැමිල්ටන්හි සෙඩොන් උද්‍යාන ක්‍රීඩාංගණයේදී පැවැති පළමු එක්දින තරගයෙන් කඩුලු 3 ක ජයක් අත්කර ගැනීමට නවසීලන්ත කණ්ඩායම සමත් විය. ජයග්‍රහණය සඳහා ලකුණු 285 ක ඉලක්කයක් හඹාගිය නවසීලන්ත ක්‍රීඩකයෝ කඩුලු 7 ක් දැවී පන්දු 4 ක් ඉතිරිව තිබියදී එම ඉලක්කය පසුකර ගියහ.\r\nනවසීලන්ත කණ්ඩායමට තරගය ජයගැනීම සඳහා අවසන් ඕවරයේදී ලකුණු 9 ක් රැස්කිරීමට සිදුවිය. ක්‍රිස් වෝක්ස් යැවූ එම ඕවරයේදී හයේ පහරක් සහ හතරේ පහරක් එල්ල කළ මිචෙල් සෑන්ට්නර් සිය කණ්ඩායම ජයග්‍රහණයේ සනිටුහන් කළේය. පන්දු 27 කට මුහුණදුන් සෑන්ට්නර් හයේ පහර 4 ක් සහ හතරේ පහර 2 ක් සමගින් නොදැවී ලකුණු 45 ක් රැස්කළේය.\r\nනවසීලන්ත කණ්ඩායම වෙනුවෙන් සිය 18 වැනි එක්දින ශතයක ලබාගත් රොස් ටේලර් එය හතරේ පහර 12 කින් අලංකාර කළේය. ලකුණු 27 කට කඩුලු 3 ක් බිඳවැටී අසීරු තත්ත්වයකට පත්ව තිබූ නවසීලන්ත කණ්ඩායම එම තත්ත්වයෙන් මුදවාගත් ටේලර්, සිව්වැනි කඩුල්ල වෙනුවෙන් ටොම් ලේතම් (79) සමග එක්ව පන්දු 182 කදී ලකුණු 178 ක සම්බන්ධතාවක් ගොඩනැගීමටද සමත් විය. පන්දු 84 කදී වාර්තා වූ ලේතම්ගේ ඉනිම හතරේ පහර 6 කින් සමන්විත විය.\r\nපළමුවෙන් පන්දුවට පහරදුන් එංගලන්ත කණ්ඩායමට සාර්ථක ආරම්භයක් ලබාදුන් ජේසන් රෝයි (49) සහ නායක ජෝ රූට් (71) දෙවැනි කඩුල්ල වෙනුවෙන් පන්දු 90 කදී ලකුණු 79 ක සම්බන්ධතාවක් ගොඩනැගීමට සමත් වූහ. පන්දු 66 කදී වාර්තා වූ රෝයිගේ ඉනිමට හයේ පහරක් සහ හතරේ පහර 5 ක් ඇතුළත් වූ අතර පන්දු 75 කදී වාර්තා වූ රූට්ගේ ඉනිමටද හයේ පහරක් සහ හතරේ පහර 5 ක් අන්තර්ගත විය.\r\nඑංගලන්ත ඉනිමේ වැඩිම ලකුණු ලාභියා බවට පත් වූ ජොස් බට්ලර් පන්දු 65 කදී ලකුණු 79 ක් රැස්කළේ හයේ පහර 5 ක් සහ හතරේ පහර 5 ක් සමගිනි. අවසන් ඕවර කිහිපයේදී එංගලන්ත ඉනිමේ ලකුණු ලබාගැනීමේ වේගය වැඩි කිරීම සඳහා බට්ලර්ට අනගි සහායක් දුන් මුයින් අලී පන්දු 26 කදී හයේ පහරක් සහ හතරේ පහර 4 ක් සමගින් ලකුණු 28 ක් රැස්කළේය.\r\nමිචෙල් සෑන්ට්නර්, ඉෂ් සෝධි සහ ටේ‍රන්ට් බෝල්ට් නවසීලන්ත කණ්ඩායම වෙනුවෙන් කඩුලු 2 බැගින් දවාගැනීමට සමත් වුවද, එංගලන්ත පිතිකරුවන් හමුවේ ඔවුහු දැඩි ලෙස පහර කෑමකට ලක්වූහ.",
        "date": "2018-02-26 20:01:25",
        "sid": "313",
        "title": "ටේලර්ගේ ශතකය නවසීලන්තයට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා සීමිත ඕවර කණ්ඩායම් දෙකෙහිම නායකත්වය හිමි ඇන්ජලෝ මැතිව්ස්ගේ සේවය නිදහස් කුසලාන තරගාවලිය සඳහාත් නොලැබී යාමට බොහෝ දුරට ඉඩකඩ ඇතැයි ශ්‍රී ලංකා ක්‍රිකට් ආරංචි මාර්ග වලින් දැනගන්නට තිබේ. පසුගිය සෙනසුරාදා ආරම්භ වූ අන්තර් සමාජ විස්සයි-20 තරගාවලියේදී ඇන්ජලෝ මැතිව්ස් කෝල්ට්ස් පිල වෙනුවෙන් ක්‍රීඩා කරනු ඇතැයි තේරීම් කමිටු නිලධාරීන් බලාපොරොත්තු සහගතව සිටි නමුත් සෙනසුරාදා හෝ ඉරිදා පැවැති තරග දෙකින් එකකටවත් මැතිව්ස් ක්‍රීඩා නොකළේය.\r\nකෙසේ වෙතත් හෙට (අඟහරුවාදා) පැවැත්වෙන ශාරීරික යෝග්‍යතා පරීක්‍ෂණයකදී මැතිව්ස් සම්බන්ධයෙන් අවසන් තීරණය ගනු ඇති බවද දැනගන්නට තිබේ. මැතිව්ස් ක්‍රීඩා නොකරන්නේ නම් නිදහස් කුසලාන තරගාවලියේදීත් ශ්‍රී ලංකා කණ්ඩායම මෙහෙයවීමේ වගකීම දිනේෂ් චන්දිමාල්ටම පැවරෙනු ඇත.\r\nකලකට පසු දේශීය තරග බිමට පිවිසෙමින් අන්තර් සමාජ තරගාවලියට සහභාගි වූ ලසිත් මාලිංග තරග දෙකකදී කඩුලු 5 ක දවාගත් නමුත් තේරීම් කමිටු නිලධාරීන්ගේ අදහස වන්නේ නැවතත් ජාතික කණ්ඩායමට එක්වීමට තරම් තරග සංඛ්‍යාවක් ලසිත් මාලිංග ක්‍රීඩා කර නැති බවයි. එබැවින් නිදහස් කුසලාන තරගාවලියේදී ලසිත් මාලිංග නැවතත් කණ්ඩායමට එක්වීමේ ඉඩකඩ අඩු බවද තේරීම් කමිටු නිලධාරියෙක් පැවසීය.\r\nකෙසේ වෙතත් තුවාල ලබා සිටි ක්‍රීඩකයන් කිහිප දෙනකුම නැවතත් සුපුරුදු තත්ත්වයට පැමිණ සිටීම තේරීම් කමිටුවට තරමක අස්වැසිල්ලක් වී තිබේ. ආරම්භක පිතිකරු කුසල් පෙරේරා පසුගිය සති අන්තයේදී ගාල්ල ක්‍රීඩා සමාජයට එරෙහිව විස්සයි-20 තරගයට සහභාගි වෙමින් පන්දු 36 කදී ලකුණු 43 ක් ලබාගත්තේය. දුෂ්මන්ත චමීර සහ නුවන් ප්‍රදීප් පෙරේරාත් ආබාධ සුවවීමෙන් පසුව නැවතත් ක්‍රිකට් පිටියට අවතීර්ණ වී සිටිති.\r\nශ්‍රී ලංකාව, ඉන්දියාව සහ බංග්ලාදේශය අතර පැවැත්වෙන නිදහස් කුසලාන තරගාවලිය මාර්තු මස 6 වැනිදා සිට 18 වැනිදා දක්වා පැවැත්වේ.",
        "date": "2018-02-26 22:23:51",
        "sid": "314",
        "title": "මැතිව්ස් තවමත් වැට උඩ",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ විස්සයි20 ක්‍රිකට් තරගාවලියේ අද (27 වැනිදා) පැවැති තරග දෙකක් ලකුණු සමවීමෙන් අවසන්විය. එන්.සී.සී. ක්‍රීඩාංගණයේදී පැවැති යුදහමුදාව සහ සී.සී.සී. කණ්ඩායම් අතර තරගයත්, කටුනායකදී පැවැති ද්‍රවිඩ සංගමය සහ ගාල්ල කණ්ඩායම් අතර තරගයත් ලකුණු සමවීමෙන් අවසන්වූ තරග විය.\r\nතවත් තරග 9 ක් ක්‍රීඩාංගණ හයකදී පැවැති අතර බදුරලිය, මේරියන්ස්, කෝල්ට්ස්, පොලිස්, සැරසන්ස්, එන්.සී.සී., මීගමුව, එස්.එස්.සී. සහ ගුවන් හමුදා යන කණ්ඩායම් ජයග්‍රහණ වාර්තා කිරීමට සමත්වූහ.\r\nඩක්වත් ලුවිස් න්‍යායට අනුව සැරසන්ස්, එන්.සී.සී. සහ ගුවන් හමුදා කණ්ඩායම් වලට ජයග්‍රහණය හිමිවූහ.",
        "date": "2018-02-27 20:30:28",
        "sid": "315",
        "title": "තරග දෙකක ලකුණු සමවෙයි",
        "wid": "1"
    },
    {
        "category": "ක්‍රිකට්",
        "content": "නිදහස් කුසලාන තුන්කොන් විස්සයි20 ක්‍රිකට් තරගාවලිය සඳහා නම් කරන ලද ක්‍රීඩකයන් 20 දෙනකුගෙන් සමන්විත මූලික සංචිතයටද වේග පන්දු යවන ක්‍රීඩක ලසිත් මාලිංග ඇතුළත් නොකිරීමට ශ්‍රී ලංකා ක්‍රිකට් තේරීම් කමිටුව පියවර ගෙන තිබේ.\r\nමේ දිනවල පැවැත්වෙන පළමු පෙළ විස්සයි20 ක්‍රිකට් තරගාවලියේදී එන්.සී.සී. කණ්ඩායමට ක්‍රීඩා කරන මාලිංග, මේ දක්වා පැවැති තරග වලදී ලකුණු 85 කට කඩුලු 8 ක් දවාගෙන සිටියි. එහිදී පොලිස් කණ්ඩායමට එරෙහිව ලකුණු 31 කට කඩුලු 3 ක්ද, බී.ආර්.සී කණ්ඩායමට එරෙහිව ලකුණු 24 කට කඩුලු 3 ක්ද, කළුතර කණ්ඩායමට එරෙහිව ලකුණු 30 කට කඩුලු 2 ක්ද දවාගැනීමට ඔහු සමත් විය.\r\nකෙසේ වුවත් තේරීම් කමිටුවේ මතය වන්නේ නැවතත් ශ්‍රී ලංකා කණ්ඩායමට තෝරා ගැනීමට තරම් දක්ෂතාවක් ඔහු ප්‍රදර්ශනය කර නොමැති බවත්, ඒ සඳහා ඔහු තවත් දේශීය තරග කිහිපයකට ක්‍රීඩා කළ යුතු බවත්ය.\r\nබංග්ලාදේශය සහ සිම්බාබ්වේ සමග පැවැති තුන්කොන් එක්දින ක්‍රිකට් තරගාවලියේදී පාදයේ ආබාධයකට ලක්වූ ශ්‍රී ලංකා විස්සයි20 කණ්ඩායමේ නිත්‍ය නායක ඇන්ජලෝ මැතිව්ස්ට සිය ආබාධ තත්ත්වය පූර්ණ වශයෙන් සුවවී නොතිබීම නිසා මෙම තරගාවලියද අහිමිවී තිබේ. ඒ අනුව බංග්ලාදේශයට එරෙහිව පැවැති විස්සයි20 තරගාවලිය 2-0 ක ජයග්‍රහණයක් කරා මෙහෙයවූ දිනේෂ් චන්දිමාල් නිදහස් කුසලාන තරගාවලියේදීද ශ්‍රී ලංකා කණ්ඩායමේ නායකයා ලෙස කටයුතු කරනු ඇත.\r\nබංග්ලාදේශ තරගාවලියට ක්‍රීඩා කළ ශ්‍රී ලංකා සංචිතයට ඇතුළත් නොවූ සුරංග ලක්මාල්, සධීර සමරවික්‍රම, ළහිරු කුමාර, නුවන් ප්‍රදීප්, දුෂ්මන්ත චමීර සහ ධනංජය ද සිල්වා යන ක්‍රීඩකයන්ද නිදහස් කුසලාන තරගාවලිය සඳහා නම් කරන ලද මූලික සංචිතයට ඇතුළත් කර තිබේ. එහෙත් අසේල ගුණරත්නට සහ ෂෙහාන් මධුෂංකට විවිධ ආබාධ හේතුවෙන් එම තරගාවලියට සහභාගි වීමේ අවස්ථාව අහිමි වී තිබේ.\r\nමෙම මූලික සංචිතයට ක්‍රීඩකයන් 20 දෙනෙක් ඇතුළත් කර තිබුණද, තරගාවලියට සහභාගි විය හැක්කේ ක්‍රීඩකයන් 15 දෙනකුට පමණක් බැවින් අවසන් 15 දෙනාගේ සංචිතය හෙට (28 වැනිදා) ප්‍රකාශයට පත් කිරීමට නියමිතය.\r\nමාර්තු මස 6 වැනිදා ශ්‍රී ලංකාව සහ ඉන්දියාව අතර පැවැත්වෙන තරගයෙන් නිදහස් කුසලාන තරගාවලිය ආරම්භ වන අතර එහි අවසන් මහ තරගය පැවැත්වෙන්නේ 18 වැනිදාය. තරගාවලියේ සෑම තරගයක්ම පස්වරු 7.00 සිට කොළඹ ආර්.ප්‍රේමදාස ක්‍රීඩාංගණයේදී විදුලි ආලෝකය මධ්‍යයේ පැවැත්වේ.",
        "date": "2018-02-27 20:59:18",
        "sid": "316",
        "title": "මාලිංග මූලික සංචිතයෙනුත් ඉවතට",
        "wid": "1"
    },
    {
        "category": "ක්‍රිකට්",
        "content": "රියෝ ක්‍රීඩා සමාජය සහ යුනිචෙලා ක්‍රීඩා සමාජය අතර කරන්දෙණියේදී පැවැති ආණ්ඩුකාර කුසලාන සීමිත ඕවර ක්‍රිකට් තරගයෙන් ලකුණු 49 ජයක් අත්කර ගැනීමට රියෝ ක්‍රීඩා සමාජය සමත් විය. \r\nඑහිදී තරංග ප්‍රසාද් (53) රියෝ ක්‍රීඩා සමාජය වෙනුවෙන් අර්ධ ශතකයක් ලබාගත් අතර වෙනුක අශාන් ලකුණු 42 කට කඩුලු 3 ක් දවාගනිමින් පන්දුවෙන් දස්කම් දැක්වීය. ",
        "date": "2018-02-28 16:11:27",
        "sid": "317",
        "title": "රියෝ ක්‍රීඩා සමාජයට ලකුණු 49 ක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ විස්සයි20 ක්‍රිකට් තරගාවලිය කාණ්ඩ හතරක් යටතේ මේ වනවිට පැවැත්වෙන අතර දින තුනක් අවසන් වනවිට ප්‍රසාද ලකුණු 5 ක් ලබාගත් යුදහමුදා කණ්ඩායම ‘ඒ’ කාණ්ඩයෙන්ද, ප්‍රසාද ලකුණු 6 බැගින් ලබාගත් කෝල්ට්ස්, එන්.සී.සී. සහ බදුරලිය යන කණ්ඩායම් ‘බී’, ‘සී’ සහ ‘ඩී’ කාණ්ඩ වලින් පෙරමුණ ගැනීමට සමත්වූහ.",
        "date": "2018-02-28 18:35:48 ",
        "sid": "318",
        "title": "යුදහමුදා - කෝල්ට්ස් - එන්.සී.සී. - බදුරලිය පෙරමුණට",
        "wid": "1"
    },
    {
        "category": "ක්‍රිකට්",
        "content": "ඕස්ට්‍රේලියාවට එරෙහිව හෙට (1 වැනිදා) ආරම්භ වන ටෙස්ට් ක්‍රිකට් තරගාවලියෙන් අනතුරුව තමා ජාත්‍යන්තර මට්ටමේ තරගවලින් සමුගන්නා බව දකුණු අප්‍රිකානු කණ්ඩායමේ වේග පන්දු යවන ක්‍රීඩක මෝනි මෝකල් පවසයි.\r\nමේ වන විට 33 වැනි වියේ පසුවන මෝකල්, ටෙස්ට් තරග 83 කදී කඩුලු 294 ක්ද, එක්දින තරග 117 කදී කඩුලු 188 ක්ද, විස්සයි20 තරග 44 කදී කඩුලු 47 ක්ද සමගින් බිඳහෙළා ඇති මුලු කඩුලු සංඛ්‍යාව 529 කි.\r\n“මේ තීරණය ගන්න මට හුගක් අමාරු වුණා. ඒත් මම හිතනවා අලුත් පරිච්ඡේදයක් ආරම්භ කරන්න මේක තමයි නියම වෙලාව කියලා.” යැයි සිය සමුගැනීම සම්බන්ධයෙන් මෝකල් පැවසීය.\r\nඒ සම්බන්ධයෙන් තවදුරටත් අදහස් දැක්වූ මෝකල් මෙසේද පැවසීය. “මට තියෙන්නේ තරුණ ලමයි ඉන්න පවුලක්. ඒ වගේම මගේ බිරිඳ විදේශිය කාන්තාවක්. දැන් පවතින කාර්ය බහුල ජාත්‍යන්තර තරග රටාවත් එක්ක අපිට එකට ගත කරන්න තියෙන කාළය හුගක් අඩුයි. ඒ අය ගැන හිතලා තමයි මම මේ තීරණය ගන්න පෙළඹුණේ.”\r\nතමා තුළ තවමත් ක්‍රීඩා කිරීමේ හැකියාව පවතින බැවින් ජාත්‍යන්තර තරග වලින් සමුගත්තද, තවදුරටත් දේශීය තරග සඳහා මෙන්ම විදෙස් රටවලදී පැවැත්වෙන තරගාවලි සඳහා සහභාගි වීමට බලාපොරොත්තුවෙන් සිටින බවද මොකල් පැවසීය.\r\nටෙස්ට් කඩුලු 300 සීමාව පස්කර යෑම සඳහා මෝකල්ට අවශ්‍යව ඇත්තේ තවත් කඩුලු 6 ක් පමණක් වන අතර ඕස්ට්‍රේලියාවට එරෙහිව පැවැත්වෙන ටෙස්ට් තරගාවලියේදී ඔහුට එම කඩයිම පසුකර යෑම ඉඩ තිබේ.",
        "date": "2018-02-28 18:44:56",
        "sid": "319",
        "title": "මෝකල් සමුගන්න සූදානම් වෙයි",
        "wid": "1"
    },
    {
        "category": "ක්‍රිකට්",
        "content": "නිදහස් කුසලාන තුන්කොන් විස්සයි20 ක්‍රිකට් තරගාවලිය සඳහා නම් කරන ලද අවසන් ක්‍රීඩකයන් 15 දෙනාගේ සංචිතයට ප්‍රවේගකාරී පිතිකරු කුසල් පෙරේරා ඇතුළත් කිරීමට ශ්‍රී ලංකා ක්‍රිකට් තේරීම් කමිටුව පියවර ගෙන තිබේ.\r\nබංග්ලාදේශය සහ සිම්බාබ්වේ සමග පැවැති තුන්කොන් ක්‍රිකට් තරගාවලිය අතරතුර ඇලපතේ මස් පිඬුවක ඇදීමකින් පීඩා විඳීම නිසා කුසල්ට එම තරගාවලියෙන් ඉවත් වීමට සිදුවූ අතර ඒ හේතුවෙන් ඔහුට බංග්ලාදේශයට එරෙහිව පැවැති විස්සයි20 තරගාවලියද අහිමි විය.\r\nතුන්කොන් තරගාවලියේ සිම්බාබ්වේ කණ්ඩායමට එරෙහිව පැවැති දෙවැනි එක්දින තරගය අතරතුර පන්දුවට පහරදීමේදී කුසල් එම ආබාධ තත්ත්වයට ලක් විය. ඒ වන විට එම තරගාවලියේදී සහභාගි වූ තරග 3 කදී අර්ධ ශතකයක්ද සමගින් ලකුණු 130 ක් රැස්කිරීමට ඔහු සමත්ව සිටියේය.\r\nකෙසේ වුවත් පසුගිය තරගාවලි කිහිපයේදීම ශ්‍රී ලංකා කණ්ඩායමේ කඩුලු රකින්නා ලෙස කටයුතු කළ නිරෝෂන් දික්වැල්ලට නිදහස් කුසලාන තරගාවලියේදී සිය ස්ථානය අහිමිවී තිබේ. බංග්ලාදේශයට එරෙහිව පැවැති පළමු විස්සයි20 තරගයේදී ලකුණු 11 කට දැවී ගිය දික්වැල්ලට දෙවැනි තරගයට සහභාගි වීමේ අවස්ථාවද අහිමි විය. එම තරගයත් සමග අවසන් වරට සහභාගී වූ විස්සයි20 තරග 5 දී ඔහුට රැස්කරගත හැකි වී ඇත්තේ ලකුණු 67 ක් (17, 13, 25, 1, 11) පමණි. එහි සාමාන්‍ය සටහන් වන්නේ 13.4 ක් ලෙසිනි.\r\nපාදයේ ආබාධයකට ලක්ව සිටින ශ්‍රී ලංකා විස්සයි20 කණ්ඩායමේ නිත්‍ය නායක ඇන්ජලෝ මැතිව්ස් මෙම තරගාවලියටද සහභාගි නොවන බැවින් බංග්ලාදේශයට එරෙහිව පැවැති විස්සයි20 තරගාවලිය 2-0 ක ජයග්‍රහණයක් කරා මෙහෙයවූ දිනේෂ් චන්දිමාල් නිදහස් කුසලාන තරගාවලියේදීද ශ්‍රී ලංකා කණ්ඩායමේ නායකයා ලෙස කටයුතු කරනු ඇත.\r\nබංග්ලාදේශ තරගාවලියේදී විවේක ගන්වා තිබූ සුරංග ලක්මාල්, මෙම තරගාවලියේදී නැවතත් ශ්‍රී ලංකා කණ්ඩායමට කැඳවා ඇති අතර උප නායකත්වයටද පත්කර තිබේ. විවිධ අබාධයන් හේතුවෙන් බංග්ලාදේශ තරගාවලිය සඳහා සහභාගි නොවූ නුවන් ප්‍රදීප් සහ දුෂ්මන්ත චමීර යළිත් කණ්ඩායමට එක්ව සිටින අතර එක්දින කණ්ඩායම නියොජනය කරමින් දස්කම් දැක්වූ ධනංජය ද සිල්වාද විස්සයි20 සංචිතයට කැඳවීමට තේරීම් කමිටුව පියවර ගෙන තිබේ.  \r\nබංග්ලාදේශ තරගාවලිය සඳහා නම් කරන ලද සංචිතයට ඇතුළත්ව සිටියද, එකම තරගයකට හෝ ක්‍රීඩා නොකළ ජෙෆ්රි වැන්ඩසේට සහ අසිත ප්‍රනාන්දුට නිදහස් කුසලාන තරගාවලියේදී ශ්‍රී ලංකා සංචිතයේ ස්ථාන අහිමි වී ඇත. ඔවුන්ට අමතරව ආබාධවලට ලක්වීම හේතුවෙන් අසේල ගුණරත්නට සහ ෂෙහාන් මධුෂංකටද මෙම තරගාවලියට සහභාගිවීමේ අවස්ථාව අහිමි වී තිබේ.\r\nනිදහස් කුසලාන තරගාවලියට සහභාගිවන ශ්‍රී ලංකා සංචිතය තෝරා ගැනීම සඳහා ක්‍රීඩකයන් 20 දෙනෙකුගෙන් සමන්විත මූලික සංචිතයක් පෙරේදා (27 වැනිදා) නම් කෙරිණ. එම සංචිතයට ඇතුළත්ව සිටියද, ඊයේ (28 වැනිදා) නම් කෙරුණ අවසන් 15 දෙනාගේ සංචිතයේ ස්ථානයක් වෙන් කරගැනීමට නිරෝෂන් දික්වැල්ල, සධීර සමරවික්‍රම, ළහිරු කුමාර, ජෙෆ්රි වැන්ඩසේ සහ අසිත ප්‍රනාන්දු යන ක්‍රීඩකයෝ අසමත් වූහ.\r\nමාර්තු මස 6 වැනිදා ශ්‍රී ලංකාව සහ ඉන්දියාව අතර පැවැත්වෙන තරගයෙන් නිදහස් කුසලාන තරගාවලිය ආරම්භ වන අතර එහි සෑම තරගයක්ම පස්වරු 7.00 සිට කොළඹ ආර්.ප්‍රේමදාස ක්‍රීඩාංගණයේදී විදුලි ආලෝකය මධ්‍යයේ පැවැත්වේ.",
        "date": "2018-02-28 19:33:16",
        "sid": "320",
        "title": "කුසල් ඇතුළට : දික්වැල්ල එළියට",
        "wid": "1"
    },
    {
        "category": "ක්‍රිකට්",
        "content": "බෙන් ස්ටෝක්ස්ගේ තුන් ඉරියව් දස්කම් හමුවේ නවසීලන්ත කණ්ඩායමට එරෙහිව බේ ඕවල් ක්‍රීඩාංගණයේදී පැවැති දෙවැනි එක්දින තරගයෙන් කඩුලු 6 ක ජයක් අත්කර ගැනීමට සංචාරක එංගලන්ත කණ්ඩායම සමත් විය. ජයග්‍රහණය සඳහා ලකුණු 224 ක ඉලක්කයක් හඹාගිය එංගලන්ත ක්‍රීඩකයෝ ඕවර 37.4 ක් අවසානයේ කඩුලු 4 ක් පමණක් දැවී එම ඉලක්කය පසුකර ගියහ.\r\nබෙන් ස්ටෝක්ස් (නොදැවී 63) සහ ජොස් බට්ලර් (නොදැවී 36) එක්ව පස්වැනි කඩුල්ල වෙනුවෙන් පන්දු 44 කදී ලකුණු 51 ක නොබිඳුණ සම්බන්ධතාවක් ගොඩනගමින් එංගලන්ත කණ්ඩායම ජයග්‍රහණය කරා රැගෙන ගියහ. එහිදී පන්දු 74 කට මුහුණදුන් ස්ටෝක්ස් හයේ පහරක් සහ හතරේ පහර 7 ක් සමග ලකුණු රැස්කළ අතර පන්දු 20 කදී වාර්තා වූ බට්ලර්ගේ ඉනිමට හයේ පහර 3 ක් සහ හතරේ පහර 2 ක් ඇතුළත් විය.\r\nනායකත්වයේ ඉනිමක් ක්‍රීඩා කරමින් පන්දු 63 කදී හයේ පහර 3 ක් සහ හතරේ පහර 6 ක් සමග ලකුණු 62 ක් රැස්කළ ඔයින් මෝගන් එංගලන්ත කණ්ඩායමේ ජයග්‍රහණය සඳහා මනා අඩිතාලමක් දැමීය. එහිදී ස්ටොක්ස් සමග එක්ව සිවුවැනි කඩුල්ල වෙනුවෙන් පන්දු 91 කදී ලකුණු 88 ක සම්බන්ධතාවක් ගොඩනැගීමටද මෝගන් සමත් විය. ආරම්භක පිතිකරු ජොනී බෙයාස්ට්‍රෝ පන්දු 39 කදී ලකුණු 37 ක් රැස්කළේ හයේ පහරක් සහ හතරේ පහර 5 ක් සමගිනි.\r\nපළමුවෙන් පන්දුවට පහරදුන් නවසීලන්ත කණ්ඩායමේ වැඩිම ලකුණු ලාභියා බවට පත් වූ මිචෙල් සෑන්ට්නර් පන්දු 52 කදී නොදැවී ලකුණු 63 ක් රැස්කළේ හයේ පහරක් සහ හතරේ පහර 6 ක් සමගිනි. ආරම්භක පිතිකරු මාටින් ගප්ටිල් පන්දු 87 කදී හතරේ පහර 7 ක් සමගින් ලකුණු 57 ක් රැස්කළේය.\r\nමුයින් අලී, බෙන් ස්ටෝක්ස් සහ ක්‍රිස් වොක්ස් කඩුලු 2 බැගින් දවාගනිමින් එංගලන්ත කණ්ඩායම වෙනුවෙන් පන්දුවෙන් දස්කම් දැක්වීය. නවසීලන්ත කණ්ඩායමේ කඩුලු 4 ක්ම දුවද්දී දැවීයෑම් නිසා බිඳවැටුණ අතර ඉන් 2 කටම දායක වීමට ස්ටෝක්ස් සමත් විය.",
        "date": "2018-02-28 22:16:27",
        "sid": "321",
        "title": "ස්ටෝක්ස්ගේ දස්කම් එංගලන්තයට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ විස්සයි20 ක්‍රිකට් තරගාවලියේ සී.සී.සී. ක්‍රීඩාංගණයේදී අද (01 වැනිදා) පැවැති තරගයේදී බ්ලූම්ෆීල්ඞ් කණ්ඩායමට එරෙහිව ලකුණු 8 ක පෙරළිකාර ජයක් අතර ගැනීමට මීගමුව කණ්ඩායම සමත්විය.\r\nතවත් තරග 10 ක් ක්‍රීඩාංගණ 6 කදී පැවැති අතර බී.ආර්.සී, මේරියන්ස්, සී.සී.සී, කෝල්ට්ස්, එස්.එස්.සී, ගුවන් හමුදාව, මූවර්ස්, ද්‍රවිඩ සංගමය සහ රාගම යන කණ්ඩායම් ජයග්‍රහණ වාර්තා කිරීමට සමත්වූහ.\r\nසී.සී.සී ක්‍රීඩාංගණයේදී පැවැති යුදහමුදාව සහ සැරසන්ස් කණ්ඩායම් අතර පැවැති තරගය ලකුණු සමවීමෙන් අවසන්විය.",
        "date": "2018-03-01 19:54:55",
        "sid": "322",
        "title": "මීගමුව පිලට පෙරළිකාර ජයක්",
        "wid": "1"
    },
    {
        "category": "ක්‍රිකට්",
        "content": "පාකිස්තානු සුපර් ලීග් තරගාවලියට අලුතින්ම එක්වූ කණ්ඩායම වන මුල්තාන් සුල්තාන්ස් පිල වෙනුවෙන් ක්‍රීඩා කරන කුමාර් සංගක්කාර තරගාවලියේ ඉදිරි තරග සඳහා පාකිස්තානයට යාමට කැමැත්ත පළකර තිබේ. සංගක්කාර ඇතුළු තම පිල වෙනුවෙන් ක්‍රීඩා කරන අනෙකුත් විදේශීය ක්‍රීඩකයන්ද මෙම සංචාරයට එක්වනු ඇතැයි මුල්තාන් සුල්තාන් කණ්ඩායමේ සභාපති අෂාර් ස්කෝන් මහතා පැවසූ බව පාකිස්තානයේ ‘ජියෝ’ රූපවාහිනී සේවය වාර්තා කරයි.\r\nපාකිස්තානු සුපර් ලීග් තරගාවලියේ මූලික වටයේ තරග මේ දිනවල එක්සත් අරාබි එමීර් රාජ්‍යයේදී පැවැත්වෙයි. තරගාවලියේ පිළිමළුන් පිටුදැකීමේ වටයේ තරග කිහිපයක් ලාහෝරයේ ගඩාෆි ක්‍රීඩාංගණයේදී පැවැත්වීමට නියමිතය. තරගාවලියේ අවසන් තරගය මාර්තු 25 වැනිදා කරච්චි ජාතික ක්‍රීඩාංගණයේදී පැවැත්වේ.\r\n“ඔව්, කුමාර් සංගක්කාර (පාකිස්තානයට පැමිණීමට) එකඟ වෙලායි ඉන්නේ. ඔහු ඒ ගැන මහත් උද්යෝගයෙන් සිටිනවා. ඒ විතරක් නෙමේ, පාකිස්තානය සම්බන්ධයෙන් ඔහුට ලොකු ඉතිහාසයක් තියෙනවා” යයිද අෂාර් ස්කෝන් මහතා ‘ජියෝ’ රූපවාහිනී සේවයට පවසා තිබේ.\r\nකුමාර් සංගක්කාර ශ්‍රී ලංකා කණ්ඩායමේ නායකත්වයට පත්වීමට පෙර සහභාගි වූ අවසන් සංචාරයේදී ශ්‍රී ලංකා කණ්ඩායම ලාහෝරයේදී ත්‍රස්තවාදී ප්‍රහාරයකට ලක්විය. වසර 2009 මාර්තු මස 3 වැනිදා සිදුවූ එම ප්‍රහාරය හේතුවෙන් තිලාන් සමරවීර, තරංග පරණවිතාන, අජන්ත මෙන්ඩිස් සහ සුරංග ලක්මාල් ඇතුළු ශ්‍රී ලංකා ක්‍රීඩකයෝ තුවාල ලැබූහ. කුමාර් සංගක්කාරද එහිදී සුළු තුවාල ලැබීය.\r\nමෙම ත්‍රස්ත ප්‍රහාරයත් සමගම පාකිස්තානයේදී අන්තර්ජාතික තරග පැවැත්වීම අතහැර දමන ලදි. 2011 ලෝක කුසලාන තරගාවලියේ තරග කිහිපයක් පාකිස්තානයේදී පැවැත්වීමට නියමිතය තිබූ නමුත් ත්‍රස්ත ප්‍රහාරය හේතුවෙන් එම තරගද අවලංගු කර දමන ලදි.\r\nප්‍රහාරයෙන් වසර හයකට පසුව, 2015 දී, සිම්බාබ්වේ පිල පාකිස්තානයේදී එක්දින තරග කිහිපයකට පමණක් සහභාගි වූ අතර පසුගිය වසර අවසානයේදී පාකිස්තානයේදී පැවැත්වීමට නියමිත තිබූ විස්සයි-20 තරගයකට සහභාගි වීම ශ්‍රී ලංකා එක්දින පිලේ නායක උපුල් තරංග ඇතුළු ක්‍රීඩකයෝ පිරිසක් ප්‍රතික්ෂේප කළහ. පාකිස්තානයට යාම ප්‍රතික්ෂේප කළ නිසාම උපුල් තරංගට ශ්‍රී ලංකා එක්දින පිලේ නායකත්වයද අහිමි විය.\r\nපසුව තිසර පෙරේරාගේ නායකත්වයෙන් යුත් ශ්‍රී ලංකා කණ්ඩායම ලාහෝරයේදී විස්සයි-20 තරගයට සහභාගි වූ අතර එහිදී ශ්‍රී ලංකා කණ්ඩායමට රාජ්‍ය අමුත්තන් පිරිසකට ලැබෙන තරමේ ආරක්‍ෂාවක් හිමිවිය.\r\nකුමාර් සංගක්කාරට අමතරව ඩැරන් බ්‍රාවෝ, තිසර පෙරේරා, ඉම්රාන් තහීර්, රොස් වයිට්ලේ සහ කිරන් පොලාර්ඞ් යන විදේශීය ක්‍රීඩකයෝද පාකිස්තානු සුපර් ලීග් තරගාවලියේදී මුල්තාන් සුල්තාන් පිල වෙනුවෙන් ක්‍රීඩා කරති. තිසර පෙරේරා තවමත් වැඩියමක් නොකළ නමුත් සෙසු ක්‍රීඩකයන් මුල්තාන් සුල්තාන් පිල වෙනුවෙන් දක්වන දස්කම් සම්බන්ධයෙන්ද කණ්ඩායමේ සභාපතිවරයා ප්‍රසාදය පළකර තිබේ.\r\nමුල්තාන් සුල්තාන් කණ්ඩායමේ ප්‍රධාන පුහුණුකරුවා වශයෙන් ශ්‍රී ලංකා කණ්ඩායමේද හිටපු පුහුණුකරුවකු වන ටොම් මූඩි මහතා කටයුතු කරන අතර අධ්‍යක්‍ෂකවරයා වශයෙන් වසිම් අක්රම් මහතා කටයුතු කරයි.\r\nපාකිස්තානු සුපර් ලීග් තරගාවලියේ ප්‍රසාද ලකුණු සටහන අනුව මේ වන විට මුල්තාන් සුල්තාන්ස් පිල 3 වැනි ස්ථානයේ සිටී.",
        "date": "2018-03-01 19:55:21",
        "sid": "323",
        "title": "පාකිස්තානයේ තරග කරන්න සංගක්කාර සූදානම්",
        "wid": "1"
    },
    {
        "category": "ක්‍රිකට්",
        "content": "ඕස්ට්‍රේලියානු පිතිකරු ලයිස්තුවේ ඩයිනෝසරයන් දෙදෙනාම අර්ධ ශතක ලබාගත් නමුත් ඩර්බන් නුවර කිංග්ස්මේඞ් ක්‍රීඩාංගණයේදී අද (1 වැනිදා) ආරම්භ වූ පළමු ටෙස්ට් තරගයේ මුල් දිනය නිමා වීමට පෙර දකුණු අප්‍රිකානුවෝ සැනසුම් සුසුම් හෙළුෑහ. ඒ ඬේවිඞ් වෝනර් (51) සහ ස්ටීවන් ස්මිත් (56) දෙදෙනාම පිටියෙන් ඉවත්කරගත හැකිවූ බැවිනි.\r\nදිනයේ ක්‍රීඩාව නතර කරන විට පළමුවෙන් පන්දුවට පහර දෙමින් සිටි ඕස්ට්‍රේලියානුවෝ කඩුලු 5 ක් දැවී ලකුණු 225 ක් ලබා සිටියහ.\r\nදිවා ආහාරයට පෙර යැවුණු අවසන් ඕවරයේදී ඬේවිඞ් වෝනර්ගේ ඉනිම නිමා කිරීමට වර්නන් ෆිලැන්ඩර් සමත් වූයේය. දිවා ආහාරයටත් තේ පානයටත් අතර බිඳ වැටුණේ එකම කඩුල්ලකි. එහෙත් ඒ කඩුල්ල ස්ටීවන් ස්මිත්ගේ කඩුල්ල කරගැනීමට කේෂව් මහාරාජ්ට හැකිවිය.\r\nතේ පානය වන විට කඩුලු 4 කට ලකුණු 170 ක් ලබා සිටි ඕස්ටේ්‍රලියාව වෙනුවෙන් මාෂ් සොහොයුරෝ දෙදෙනා සටන ගෙන යමින් සිටියහ. එහෙත් තේ පානයෙන් පසුව ඕස්ට්‍රේලියානුවන්ට ලබාගත හැකිවූයේ ලකුණු 55 ක් පමණි.\r\nකාසියේ වාසිය දිනාගත් ඕස්ට්‍රේලියානු නායකයා පළමුවෙන් පන්දුවට පහර දීම තෝරාගත්තේ දහසක් බලාපොරොත්තු ඇතිවය. කැමරන්\r\nබැන්ක්‍රොෆ්ට් සහ උස්මන් කවාජා දෙදෙනාම ලකුණු 39 ක් ඇතුළත දැවී යාමෙන් පසුව වෝනර් සමග එක්ව තුන්වැනි කඩුල්ල වෙනුවෙන් ලකුණු 56 ක් එක්කළ ස්මිත් පිට පිටම පස්වැනි ටෙස්ට් ඉනිමේදීත් අර්ධ ශතකය සම්පූර්ණ කළේය. එහෙත් තේ පානයට පෙර ස්මිත්ගේ දැවීයාම දකුණු අප්‍රිකානුවෙන්ගේ නොමඳ සැනසීමට හේතුවක් විය.\r\nවෝනර් දැවී ගියේ දෙවැනි ස්ලිප්හි සිටි ඒ.බී. ඩිවිලියර්ස්ගේ අති විශිෂ්ට උඩපන්දු රැකීමකිනි. දකුණු අප්‍රිකාවේදී අවසන් වරට පැවැති ටෙස්ට් තරගාවලියේදී වෝනර්ගේ ලකුණු ලබාගැනීම සටහන් වූයේ 12, 115, 70, 66, 135 සහ 145 ක් වශයෙනි. අද තරගයේදී පන්දු 72 කින් සිය අර්ධ ශතකය ලබාගත් වෝනර්ට එතැන්සිට යා හැකිවූයේ කෙටි දුරකි.\r\nදකුණු අප්‍රිකාව සහ ඕස්ට්‍රේලියාව අතර ටෙස්ට් තරගයක් කොතැනදී පැවැත්වූවත් මතවාද සහ නාට්‍යානුසාර ජවනිකා අඩුවක් නැතිවම තිබේ. අද තරගයේදීත් 11 වැනි ඕවරය නිමා වනවිට දකුණු අප්‍රිකානු පිලේ විතීවි අවස්ථා දෙකම අහවර වී තිබිණ. එය බෙහෙවින් අවාසිදායක අත්වැරදීම් වූවත් දිනය අවසන් වන විට දකුණු අප්‍රිකානුවෝ තරමක් දුරට හිස ඔසවාගෙන සිටියහ.",
        "date": "2018-03-01 22:21:13",
        "sid": "324",
        "title": "දකුණු අප්‍රිකාවට සැනසුම් සුසුම්",
        "wid": "1"
    },
    {
        "category": "ක්‍රිකට්",
        "content": "කොළඹ ශාන්ත ජෝශප් විදුහල සහ කොළඹ ශාන්ත පීතර විදුහල අතර පී.සරවනමුත්තු ක්‍රීඩාංගණයේදී අද (2 වැනිදා) ආරම්භවූ 84 වැනි ‘ශාන්තුවරයන්ගේ සංග්‍රාමය’ වාර්ෂික මහ ක්‍රිකට් තරගයේ පළමු දිනය අවසන්වන විට පළමු ඉනිම සඳහා පන්දුවට පහරදෙමින් සිටින ශාන්ත පීතර විදුහල කඩුලු 6 කට ලකුණු 190 ක් රැස්කරමින් තරගයේ වැඩි වාසී අත්කර ගැනීමට සමත්විය.\r\nතරගයේදී මුලින්ම පන්දුවට පහර දුන් ශාන්ත ජෝෂප් විදුහලට ලබාගත හැකිවූයේ ලකුණු 195 ක් පමණි.\r\nඅයහපත් ආලෝක තත්ත්වය හේතුවෙන් තරගයේ පළමු දිනය නියමිත වේලාවට කළින් අවසන් කිරීමට විනිසුරුවරු තීරණය කළහ. පළමු ඉනිමේදී කණ්ඩායම් දෙකටම පන්දුවට පහරදීම ඕවර 60 කට සීමා කර තිබීම මෙම තරගයේ විශේෂත්වයකි. කඩුලු 4 ක් අතැතිව සිටින ශාන්ත පීතර විදුහල මේ වනවිට ශාන්ත ජෝශප් විදුහලට වඩා පසුපසින් සිටින්නේ ලකුණු 5 කින් පමණි.\r\nශලිත් ප්‍රනාන්දු (58) සහ රන්මිත් ජයසේන (55) අර්ධ ශතක රැස්කරමින් ශාන්ත පීතර විදුහල් කණ්ඩායමට තරගයේ වැඩි වාසී අතර දීමට සමත්වූහ. දුනිත් වෙල්ලලගේ සහ අශේන් ඩැනියල් කඩුලු 2 බැගින් දවාගැනීමට සමත්වූහ.\r\nකාසියේ වාසිය දිනාගත් ශාන්ත පීතර විදුහල් කණ්ඩායම පළමුව පන්දුවට පහරදීම සදහා ශාන්ත ජෝශප් විදුහල් කණ්ඩායමට ආරාධනා කළ අතර සියලුදෙනා දැවී ඔවුන්ට රැස්කිරීමට හැකිවූයේ ලකුණු 195 ක් පමණි.\r\nශාන්ත ජෝශප් නායක ජෙහාන් ඩැනියල් නායකත්වයේ ඉනිමක් දියත් කළද ශතකයට ලකුණු 7 ක් මෙපිටින් දැවීයාම හේතුවෙන් ශතකය අහිමිව ගියේය. පන්දු 115 කට මුහුණදුන් ජෙහාන් ඩැනියල්ගේ ඉනිමට හයේ පහර 6 ක් සහ හතරේ පහර 4 ක් ඇතුළත් විය.\r\nහෙට (3 වැනිදා) තරගයේ දෙවැනි සහ අවසන් දිනය වන අතර ඕවර 105 ක් යැවීමට පන්දු යවන්නන්ට සිදුවනු ඇත.",
        "date": "2018-03-02 20:25:42",
        "sid": "325",
        "title": "පීතරයෝ සාර්ථක පිළිතුරකට සැරසෙති",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ විස්සයි20 ක්‍රිකට් තරගාවලියේ සී.සී.සී. ක්‍රීඩාංගණයේදී අද (02 වැනිදා) පැවැති තරගයේදී හලාවත මේරියන්ස් පිලට එරෙහිව ලකුණු 69 ක ජයක් හිමිකර ගැනීමට එන්.සී.සී. පිල සමත්විය.\r\nඑන්.සී.සී. පන්දු යවන්නෝ හමුවේ ලකුණු 54 කට දැවීගිය හලාවත මේරියන්ස් පිල මෙවර තරගාවලියේ කණ්ඩායමක් රැස්කළ අඩුම ලකුණු සංඛ්‍යාව ලෙස වාර්තා විය.\r\nඅද තරගයේදී කඩුලු 2 ක් දවාගත් ලසිත් මාලිංග විස්සයි20 තරගාවලියේ තරග පහකට ක්‍රීඩාකරමින් කඩුලු 10 ක් දවාගැනීමට සමත්විය.\r\nතවත් තරග 10 ක් ක්‍රීඩාංගණ හයකදී පැවැති අතර බී.ආර්.සී, සී.සී.සී, මූවර්ස්, යුදහමුදාව, කෝල්ට්ස්, ගාල්ල, රාගම, සැරසන්ස්, නාවික හමුදාව සහ ගුවන් හමුදා යන කණ්ඩායම් ජයග්‍රහණ වාර්තා කිරීමට සමත්වූහ.",
        "date": "2018-03-02 21:39:33 ",
        "sid": "326",
        "title": "මේරියන්ස් 54 ට ඇදවැටෙයි",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ ‘සිංගර් කුසලාන’ අන්තර් පාසල් ක්‍රිකට් (දෙදින) තරගාවලියේ පෙර අර්ධ අවසන් පූර්ව වටයේ තරගවලදී පූර්ණ ජයග්‍රහණ ලබා අර්ධ අවසන් පූර්ව වටයට සුදුසුකම් ලබාගැනීමට මොරටුව වේල්ස් කුමර විදුහල සහ මහනුවර ත්‍රිත්ව විදුහල සමත් විය.\r\nකොළඹ ඩී.එස්. සේනානායක විදුහලට එරෙහිව පැවැති තරගයේදී ඉනිමක සහ ලකුණු 228 ක දැවැන්ත ජයක් ලැබීමට වේල්ස් කුමර විදුහල් ක්‍රීඩකයෝ සමත් වූහ. එහිදී විශ්ව චතුරංග (100 සහ 62) ශතකයක් සහ අර්ධ ශතකයක් ලබාගනිමින්ද, ශවිඳු පීරිස් ලකුණු 76 කට කඩුලු 13 ක් දවාගනිමින්ද වේල්ස් කුමර විදුහලේ ජයග්‍රහණයට මාර්ගය සැකසූහ.\r\nගාල්ල ඇලවීෂියස් විදුහලට එරෙහිව පැවැති තරගයේදී කඩුලු 9 ක පහසු ජයක් ලැබීමට ත්‍රිත්ව විදුහල් ක්‍රීඩකයෝ සමත් වූ අතර පුබුදු බණ්ඩාර නොදැවී ලකුණු 127 ක් රැස්කරමින් ත්‍රිත්ව විදුහල ජයග්‍රහණය කරා කැඳවාගෙන ගියේය.\r\nශාන්ත ජෝෂප්, මොරටුව ශාන්ත සෙබස්තියන්, කොළඹ මහානාම, කොළඹ ආනන්ද, මහින්ද සහ නාලන්දා යන විදුහල් අර්ධ අවසන් පූර්ව වටයට සුදුසුකම් ලබාගත්තේ පෙර අර්ධ අවසන් පූර්ව වටයේ තරගවලදී පළමු ඉනිමේ ජයග්‍රහණ අත්කරගනිමිනි.\r\nඑම තරගවලදී ඇලවීෂියස් විදුහලේ රවිඳු සංජන (102), ශාන්ත ජෝෂප් විදුහලේ දුනිත් වෙල්ලාලගේ (137) සහ මාරිස්ටෙලා විදුහලේ ලසිත් කෲස්පුල්ලේ (නොදැවී 154) ශතක ලබාගැනීමට සමත් වූහ.\r\nශාන්ත ඇලවීෂියස් විදුලේ කවික දිල්ෂාන් (52/5), රිච්මන්ඞ් විදුහලේ කමිඳු මෙන්ඩිස් (87/5), මොරටුව ශාන්ත සෙබස්තියන් විදුහලේ ප්‍රවීන් ජයවික්‍රම (64/5), ගාල්ල මහින්ද විදුහලේ පසන් පෙතන්ගොඩ (98/5) සහ නාලන්දාවේ ලක්ෂිත රසාංජන (67/6) කඩුලු 5 බැගින් දවාගනිමින් පන්දුවෙන් දස්කම් දැක්වූහ. කඩුලු 5 ක් බැගින් දවාගත් ක්‍රීඩකයන් අතුරින් කමිඳු මෙන්ඩිස් සහ ප්‍රවීන් ජයවික්‍රම දෙදෙනාම ශ්‍රී ලංකා 19 න් පහළ පිල නියෝජනය කරන ක්‍රීඩකයෝ වෙති.",
        "date": "2018-03-02 22:22:17",
        "sid": "327",
        "title": "වේල්ස් කුමර - ත්‍රිත්ව පූර්ණ ජයග්‍රහණ ලබයි",
        "wid": "1"
    },
    {
        "category": "ක්‍රිකට්",
        "content": "ඕවර 6.4 කදී ලකුණු 12 ක් පමණක් ලබාගැනීමට අවසර දෙමින් දකුණු අප්‍රිකානුවන්ගේ අවසන් කඩුලු පහම බිම දැමූ ඕස්ට්‍රේලියානුවෝ ඩර්බන්හි කිංග්ස්මේඞ් ක්‍රීඩාංගණයේදී පැවැත්වෙන පළමු වැනි ටෙස්ට් තරගයේදී ලකුණු 189 ක දැවැන්ත මුල් ඉනිමේ වාසියක් අත්කර ගත්හ. තරගයේ දෙවැනි දිනය වන අද (2 වැනිදා) තේ පානයෙන් පසුව සත්කාරක දකුණු අප්‍රිකානුවන් උස්සා පොළොවේ ගැසූ මිචෙල් ස්ටාක් ලකුණු 34 කට කඩුලු 5 ක් දවාගත්තේය.\r\nපළමු දිනය නිමාවේදී කඩුලු 5 කට 225 ක් ලබා සිටි ඕස්ට්‍රේලියානු පිල වෙනුවෙන් මිචෙල් මාෂ් කළ අගනා පිතිහරඹය හේතුවෙන් ඕස්ට්‍රේලියානුවෝ සිය මුල් ඉනිම සඳහා ලකුණු 351  ක් ලබාගත්හ.\r\nදකුණු අප්‍රිකානු ඉනිමේ අවසන් කඩුලු පහෙන් කඩුලු 3 කම හිමිකාරයා වුවද ස්ටාක්ට දොර විවර කර දුන්නේ ක්වින්ටින් ඩි’කොක් දවාගත් පිට දඟ පන්දු යවන නේදන් ලයන්ය. ලයන්ගේ දායකත්වය ලකුණු 50 කට කඩුලු 3 කි.\r\nමෙම තරගාවලියේ පළමු ඕවරයේදීම වැඩ ඇල්ලූ ලයන් පන්දු තුනක් ඇතුළතදී ඩීන් එල්ගා සහ හසිම් අම්ලා දෙදෙනාම පිටියෙන් ඉවත් කළේය. තේ පානය වන විට ලකුණු 55 කට කඩුලු 3 ක් බිඳ වැටීමෙන් දකුණු අප්‍රිකානු පිල අන්ද මන්දව සිටි නමුත් සටනක් දීමේ බලාපොරොත්තු තබාගෙන සිටියේය. එහෙත් තේ පානයෙන් පසුව ෆෆ් ඩු ප්ලෙසි සහ ටියුනිස් ඩි’බෲයින් දැවී යාමෙන් ලකුණු පුවරුව කඩුලු 5 කට 108 ක් සේ දිස්විය.\r\nහිටපු නායක ඒ.බී. ඩි’විලියර්ස් සහ ක්වින්ටින් ඩි’කොක් ලකුණු සංඛ්‍යාව ඉහළට තල්ලු කරගෙන ගියද ලකුණු 150 දී නේතන් ලයන්ගේ පන්දුවකින් ඩි’කොක් දැවී යාමත් සමගින්  පන්දු 28 ක් තුළදී දකුණු අප්‍රිකානු ඉනිම නිමා විය.\r\nඕස්ට්‍රේලියානු පිල වෙනුවෙන් විශිෂ්ට සටනක නිරත වූ මිචෙල් මාෂ් පිට පිටම ලබාගත හැකිව තිබූ දෙවැනි ශතකය අහිමි කරගත්තේ ඊට ලකුණු 4 ක් මෙපිටින් දැවී ගිය බැවිනි. කෙසේ වෙතත් බැගී ග්‍රීන් හිස්වැස්ම පැළැඳි මාෂ් පරපුරේ තුන්වැනියා වූ මිචෙල්ගේ ඉනිම නිසා ඕස්ට්‍රේලියානු පිලට ලකුණු 351 ක් කරා යා හැකිවිය.\r\nඕස්ට්‍රේලියානු පසුපෙළ පිතිකරුවන් මෙල්ල කරගැනීමට නොහැකිවීම දකුණු අප්‍රිකානු පන්දු යවන්නන්ට මහත් හිසරදයක් විය. දිගින් දිගටම සම්බන්ධතා ගොඩනඟමින් ගිය ටිම් පේන්, පැට් කමින්ස් සහ මිචෙල් ස්ටාක් එක්වූ මිචෙල් මාෂ් සම්බන්ධතා වැලක්ම ගොඩනැංවීය.\r\nකේෂව් මහාරාජ් කඩුලු 5 ක් දවාගත් නමුත් ඒ  වන විට ඕස්ට්‍රේලියානුවෝ තමන්ට උවමනා හරිය කරගෙන තිබිණ.",
        "date": "2018-03-02 22:30:57",
        "sid": "328",
        "title": "ඕස්ට්‍රේලියාවට දැවැන්ත වාසියක්",
        "wid": "1"
    },
    {
        "category": "ක්‍රිකට්",
        "content": "කොළඹ ශාන්ත ජෝශප් විදුහල සහ කොළඹ ශාන්ත පීතර විදුහල අතර පී.සරවනමුත්තු ක්‍රීඩාංගණයේදී පැවැති 84 වැනි ‘ශාන්තුවරයන්ගේ සංග්‍රාමය’ වාර්ෂික මහ ක්‍රිකට් තරගය ජය පරාජයෙන් තොරව අද (3 වැනිදා) අවසන්විය. ජය පරාජයෙන් තොරව අවසන්වූ 62 වැනි තරගය ලෙස වාර්තා පොත් අතරට එක්විය.\r\nපළමු දිනයේ තරගය නතර කරනවිට පළමු ඉනිම සදහා පන්දුවට පහරදෙමින් සිටි ශාන්ත පීතර විදුහල කඩුලු 6 කට ලකුණු 190 ක් රැස්කරමින් තරගයේ වැඩි වාසී අත්කරගෙන සිටි ඔවුන් ඕවර 60 අවසානයේ සියලුදෙනා දැවී ලකුණු 244 ක් ලබාගැනීමට සමත්වූහ.\r\nසමිත් ප්‍රනාන්දු (58) සහ රන්මිත් ජයසේන (55) අර්ධ ශතක රැස්කරමින් ශාන්ත පීතර විදුහල් කණ්ඩායමට තරගයේ වැඩි වාසී අතර දීමට සමත්වූහ.\r\nලක්ෂාන් ගමගේ කඩුලු 4 ක් ද දුනිත් වෙල්ලාලගේ සහ අශේන් ඩැනියල් කඩුලු 2 බැගින් ද දවාගනිමින් පන්දුවෙන් දස්කම් දැක්වූහ.\r\nලකුණු 49 ක් පසුපසින් සිට දෙවැනි ඉනිම ඇරඹූ ශාන්ත ජෝශප් විදුහල් කණ්ඩායම කඩුලු 8 ක් දැවී ලකුණු 237 ක් රැස්කරමින් ඉනිම අත්හිටුවීය. දිනෙත් ජයකොඩි අර්ධ ශතකයක් (නොදැවී 55) රැස්කරමින් ශාන්ත ජෝශප් විදුහල් දෙවැනි ඉනිමේදී පිත්තෙන් දස්කම් දැක්වීය. පන්දු 130 කට මුහුණදුන් දිනෙත් ජයකොඩිගේ ඉනිමට හයේ පහරක් සහ හතරේ පහර 5 ක් ඇතුළත් විය.\r\nදිනෙත් ජයකොඩි සහ දුනිත් වෙල්ලාලගේ අටවැනි කඩුල්ල සදහා ලකුණු 80 ක සම්බන්ධතාවයක් ගොඩනැගීමට සමත්වූහ.\r\nරුවින් සෙනෙවිරත් කඩුලු 4 ක් සහ අමීන් මිෆ්ලාල් කඩුලු 2 ක් දවාගනිමින් ශාන්ත පීතර විදුහල වෙනුවෙන් පන්දුවෙන් දස්කම් දැක්වූහ.\r\nශාන්ත පීතර විදුහලට ජයග්‍රහණය සදහා ලකුණු 189 ක ඉලක්කයක් හිමිවුවද දෙවැනි දිනයේදී යැවීමට ඉතිරිව තිබුයේ තවත් ඕවර 11 ක් පමණි. අයහපත් ආලෝක තත්ත්වය හේතුවෙන් තරගය අවසන් කරන විට ශාන්ත පීතර විදුහල කඩුල්ලක් දැවී ලකුණු 57 ක් රැස්කර සිටියේය.\r\nශාන්ත ජෝසප් විදුහලේ ජෙහාන් ඩැනියල් තරගයේ දක්ෂතම ක්‍රීඩකයාට හිමි සම්මානය දිනාගන්නා විට එම විදුහලේ ලක්ෂාන් ගමගේ දක්ෂතම පන්දු යවන්නා ලෙසද දුනිත් වෙල්ලාලගේ දක්ෂතම තුන් ඉරියව් ක්‍රීඩකයා ලෙසද සම්මාන දිනාගැනීමට සමත්වූහ. දක්ෂතම පිතිකරු ලෙස ශලිත් ප්‍රනාන්දු සම්මාන දිනාගන්නා විට එම විදුහලේම දක්ෂතම පන්දු රකින්නා ලෙස පබසර හේරත් සම්මාන හිමිකර ගැනීමට සමත්විය.",
        "date": "2018-03-03 19:45:59",
        "sid": "329",
        "title": "‘ශාන්තුවරයන්ගේ සංග්‍රාමය’ විසඳුමකින් තොරයි",
        "wid": "1"
    },
    {
        "category": "ක්‍රිකට්",
        "content": "දිවයිනේ ප්‍රධානතම බෞද්ධ පාසල් දෙකක් වන කොළඹ ආනන්ද විදුහල සහ කොළඹ නාලන්දා විදුහල අතර පැවැත්වෙන 89 වැනි ‘සුලෝහිත සංග්‍රාමය’ වාර්ෂික මහ ක්‍රිකට් තරගයේ පළමු දිනය වූ අද (3 වැනිදා) වැඩි ගෞරව දිනාගැනීමට නාලන්දා විදුහල සමත් විය.\r\nකොළඔ එස්.එස්.සී. ක්‍රීඩාංගණයේදී පැවැත්වෙන මෙම තරගයේදී පළමුවෙන් පන්දුවට පහරදුන් ආනන්ද විදුහලේ පළමු ඉනිම ලකුණු 141 කට සීමා කළ නාලන්දා විදුහල් ක්‍රීඩකයෝ, දිනය නිමාවන විට සිය පළමු ඉනිම වෙනුවෙන් කඩුලු 5 ක් දැවී ලකුණු 107 ක් ලබා සිටියහ.\r\nනාලන්දා ඉනිමේ පළමු කඩුලු 4 ලකුණු 57 ක් තුළ බිඳවැටුණ අතර හයවැනි පිතිකරුවා ලෙස පිටියට පිවිසි චමිඳු විජේසිංහ (18) සමග එක්ව පස්වැනි කඩුල්ල වෙන්වෙන් ලකුණු 43 ක සම්බන්ධතාවක් ගොඩනැගූ නායක ලක්ෂාන් රසාජන නොදැවී ලකුණු 32 ක් ලබා දිනය නිමාවන තෙක් කඩුල්ලේ රැදී සිටියේය.\r\nකාසියේ වාසිය දිනූ නාලන්දා නායකයාගේ ආරාධයෙන් පළමුවෙන් පන්දුවට පහරදීමට පිටියට පිවිසි ආනන්ද විදුහලේ පිතිකරු ලැයිස්තුව සුනුවිසුණු කර දැමීමට සුහඟ විජේවර්ධන සමත් වූයේ ලකුණු 52 කට කඩුලු 6 ක් දවාගනිමිනි. එහිදී ආනන්ද විදුහල් පළමු ඉනිම අඩු ලකුණු සංඛ්‍යාවකට සීමා කිරීම සඳහා සුහඟට අනගි සහායක් දුන් චමිඳු විජේසිංහ ලකුණු 33 කට කඩුලු 4 ක් බිඳහෙළීය.\r\nලකුණු 36 කට කඩුලු 5 ක් බිඳවැටී අසීරු තත්ත්වයකට පත්ව තිබූ ආනන්ද විදුහල එම තත්ත්වයෙන් ගොඩගැනීමට ලකුණු 58 ක් රැස්කළ ළහිරු හිරණ්‍ය සමත් විය. ශාමල් හිරුෂාන් සමග එක්ව 6 වැනි කඩුල්ල වෙනුවෙන් ලකුණු 22 ක සම්බන්ධතාවක් ගොඩනැගූ ළහිරු, ඉන් නොනැවතී දමින්ද රෙෂාන් (24) සමග එක්ව 7 වැනි කඩුල්ල වෙනුවෙන් ලකුණු 51 ක සම්බන්ධතාවක්ද ගොඩනගමින් ආනන්ද ඉනිමේ ලකුණු සංඛ්‍යාව ඉහළ දැමීය.",
        "date": "2018-03-03 21:22:44",
        "sid": "330",
        "title": "පළමු දිනයේ වැඩි ගෞරව නාලන්දාවට",
        "wid": "1"
    },
    {
        "category": "ක්‍රිකට්",
        "content": "දකුණු අප්‍රිකානු පිලට එරෙහිව ඩර්බන් නුවරදී පැවැත්වෙන පළමු වැනි ටෙස්ට් තරගයේ තුන්වැනි දිනය වූ අද තමන්ගේ ග්‍රහණය තවදුරටත් දැඩිකළ ඕස්ට්‍රේලියානුවෝ සිය දෙවැනි ඉනිම වෙනුවෙන් කඩුලු 9 ක් දැවී ලකුණු 213 ක් ලබාගත්හ. අයහපත් ආලෝක තත්ත්වය නිසා තුන්වැනි දිනයේ ක්‍රීඩාව නතර කරන විට ඕස්ට්‍රේලියානු පිල කඩුල්ලක් අතැතිව ලකුණු 402 ක් ඉදිරියෙන් සිටියේය.\r\nඕස්ට්‍රේලියානු පිලට එරෙහිව පැවැත්වෙන මෙම තරගාවලියෙන් අනතුරුව අන්තර්ජාතික තරග බිමෙන් සමුගැනීමට සූදානම් වන මෝර්නි මෝකල් අලංකාර පන්දු යැවීමක යෙදමින් ඕස්ටේ්‍රලියානු පිතිකරුවන් අමාරුවේ දැමීය. ලකුණු 42 කට කඩුලු 3 ක් දවාගත් උස වේග පන්දු යවන්නා තමන්ගේ ටෙස්ට් කඩුලු මල්ල 297 ක් දක්වා බරකර ගත්තේය.\r\nමන්දගාමී තණතීරුවකදී මෝකල්ගේ පන්දු යැවීම ගැන කතාබහක් ඇතිව තිබූ නමුත් ඕස්ට්‍රේලියානුවෝ මේ වන විටත් තරගයේ පාලනය සියතට ගෙන සිටිති. තරගයේ සිවුවැනි දිනය වන හෙටත් පන්දුවට පහර දීමට ඕස්ටේ්‍රලියානුවන් අදහස් කරන්නේ නම් ඕස්ට්‍රේලියානුවන්ගේ වාසිය තවත් වැඩි කිරීමට පැට් කමින්ස් (නොදවී 17) සහ ජොස් හේසල්වුඞ් (නොදැවී 04) දෙදෙනාට අවස්ථාව තිබේ.\r\nඩර්බන් ක්‍රීඩාංගණයේදී කණ්ඩායමක් සිවුවැනි ඉනිමේදී හඹා යමින් ලබාගත් ඉහළම ලකුණු සංඛ්‍යාව වන්නේ 340 කි. එය දකුණු අප්‍රිකානු පිල විසින් 2002 දී ඕස්ට්‍රේලියානු කණ්ඩායම හමුවේ ලබාගත් ලකුණු සංඛ්‍යාවකි.\r\n“පන්දු යවන්නන්ගේ පැත්තෙන් බැලුවොත් ඒක දැවැන්ත උත්සාහයක්. ඒ කෝක වුණත් මේ ලකුණු සංඛ්‍යාව හඹා යන්න පිතිකරුවන්ට නම් පහසු වෙන්නේ නෑ” යයිද මෝකල් තරගයෙන් අනතුරුව පැවසීය.\r\n“කොහොම වුණත් අපි සටනක් දෙන්න  සූදානම් කියන එකත් පෙන්නන්න ඕනෑ” යයිද මෝකල් පැවසීය.\r\nතරගයේ දෙවැනි දිනයේදී දකුණු අප්‍රිකානු ඉනිම ලකුණු 162 කට සීමා කරමින් ලකුණු 189 ක මුල් ඉනිමේ වාසියක් ලබාගත් ඕස්ට්‍රේලියානු කණ්ඩායම වෙනුවෙන් දෙවැනි ඉනිමේදී කැමරන් බැන්ක්‍රොෆ්ට් අර්ධ ශතකයක් ලබාගත්තේය. මුල් ඉනිමේදී ලකුණු 96 ක් ලබාගත් මිචෙල් මාෂ්  දෙවැනි ඉනිමේදී ලබාගත හැකිවූයේ ලකුණු 6 ක් පමණි. මිචෙල්ගේ උඩපන්දුව රැකගත් හසිම් අම්ලා දකුණු අප්‍රිකාව වෙනුවෙන් ටෙස්ට් උඩපන්දු 100 ක් අල්ලාගත් තුන්වැන්නා බවට පත්විය. ජැක් කලිස් (200) සහ ග්‍රේඒම් ස්මිත් (169) අම්ලාට  වඩා ඉදිරියෙන් සිටිති.",
        "date": "2018-03-03 22:24:00 ",
        "sid": "331",
        "title": "ඕස්ට්‍රේලියානුවෝ ග්‍රහණය දැඩිකරති",
        "wid": "1"
    },
    {
        "category": "ක්‍රිකට්",
        "content": "නවසීලන්ත කණ්ඩායමට එරෙහිව වෙලිංටන්හිදී පැවැති තෙවැනි එක්දින තරගයෙන් ලකුණු 4 ක තියුණු ජයක් අත්කර ගැනීමට සංචාරක එංගලන්ත කණ්ඩායම සමත් විය. ඒ ජයග්‍රහණය සඳහා ලකුණු 235 ක ඉලක්කයක් හඹාගිය නවසීලන්ත කණ්ඩායම ඕවර 50 අවසානයේ ලකුණු 230 කට සීමා කරමිනි.  \r\nනවසීලන්ත කණ්ඩායමේ නායක කේන් විලියම්සන් පන්දු 143 කදී හයේ පහර 2 ක් සහ හතරේ පහර 6 ක් සමගින් නොදැවී ලකුණු 112 ක් රැස්කිරීමට සමත් වුවද, සිය කණ්ඩායම ජයග්‍රහණය කරා ගෙනයෑමට ඔහුට නොහැකි විය.\r\nකොලින් මුන්රෝ (49) සමග එක්ව දෙවැනි කඩුල්ල වෙන්වෙන් පන්දු 92 කදී ලකුණු 68 ක සම්බන්ධතාවක් ගොඩනගමින් ජයග්‍රහණය සඳහා මනා අඩිතාලමක් දැමීමට විලියම්සන් සමත් වුවද, මුන්රෝගේ දැවී යෑමෙන් අනතුරුව සෙසු පිතිකරුවන් එකා පිට එකා දැවී යෑම නිසා නවසීලන්ත කණ්ඩායමට තරගය ජයගැනීමට තිබූ අවස්ථාව මඟහැරී ගියේය.\r\nඑහෙත් සිය උත්සාහය අත්නොහළ විලියම්සන්, නවසීලන්ත ඉනිමේ 8 වැනි පිතිකරුවා ලෙස පිටියට පිවිසි මිචෙල් සෑන්ට්නර් (41) සමග එක්ව 7 වැනි කඩුල්ල වෙන්වෙන් පන්දු 126 කදී ලකුණු 96 ක සම්බන්ධතාවක්ද ගොඩනැගුවේය. කෙසේ වුවත් සෑන්ට්නර් දුවද්දී දවාගැනීමකට හසුකරගත් ක්‍රිස් වෝක්ස්, නවසීලන්ත කණ්ඩායමේ අවසන් ඕවරයද ඉතා සාර්ථක ලෙස නිමාකරමින් විලියම්සන්ගේ බලාපොරොත්තු සුන් කළේය.\r\nපළමුවෙන් පන්දුවට පහරදුන් එංගලන්ත කණ්ඩායමේ වැඩිම ලකුණු ලාභියා බවට පත් වූ නායක ඔයින් මොගන් පන්දු 71 කදී ලකුණු 48 ක් රැස්කළේ හයේ පහරක් සහ හතරේ පහර 3 ක් සමගිනි. බෙන් ස්ටෝක්ස් හතරේ පහර 2 ක් සමග ලකුණු 39 ක්ද, ජොස් බට්ලර් හයේ පහරක් සහ හතරේ පහර 3 ක් සමග ලකුණු 29 ක්ද රැස්කරමින් එංගලන්ත කණ්ඩායමේ ලකුණු සංඛ්‍යාව ඉහළ දැමූහ.",
        "date": "2018-03-03 22:33:18",
        "sid": "332",
        "title": "විලියම්සන්ගේ උත්සාහය අපතේ යයි",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව, බංග්ලාදේශය සහ සිම්බාබ්වේ අතර පැවැත්වෙන නිදහස් කුසලාන විස්සයි20 තුන්කොන් ක්‍රිකට් තරගාවලියේදී බංග්ලාදේශ කණ්ඩායම මෙහෙයවීම සඳහා නම් කරනු ලැබ සිටි තුන් ඉරියවු ක්‍රීඩක සකීබ් අල් හසන් තරගාවලියෙන් ඉවත්වන බව එරට ක්‍රිකට් පාලක මණ්ඩලය නිවේදනය කරයි.\r\nඇඟිල්ලේ ආබාධයකට ලක්ව සිටින සකීබ් තවමත් ඉන් පූර්ණ සුවය ලබා නොසිටියද, බංග්ලාදේශ තේරීම් කමිටුව ඔහුව නිදහස් කුසලාන තරගාවලිය සඳහා නම් කළ සංචිතයට ඇතුළත් කිරීමට පියවර ගත්තේ තරගයකට, දෙදෙකට හෝ ක්‍රීඩා කිරීමට ඔහුට හැකි වේ යැයි බලාපොරොත්තුවෙනි.\r\nකෙසේ වුවත් එම ආබාධ තත්ත්වය නිසා තවමත් ඔහු පුහුණුවීම් ආරම්භ කර නොමැති බවත්, පූර්ණ සුවය ලැබීම පෙර ක්‍රීඩා කිරීමෙන් ඔහුගේ අබාධ තත්ත්වය තවත් උග්‍ර විය හැකි යැයි වෛද්‍යවරුන් පැවසූ බවත් බංග්ලාදේශ ක්‍රිකට් පාලක මණ්ඩලය සඳහන් කරයි.\r\nඒ හේතුවෙන් තවත් කෙටි කාලයක් සකීබ්ට විවේක ලබාදීමටත්, ඔහුගේ හිඩැස පිරවීම සඳහා මැද පෙළ පිතිකරු ලිටන් දාස් බංග්ලාදේශ සංචිතයට කැඳවීමටත් එරට ක්‍රිකට් තේරීම් කමිටුව පියවර ගෙන තිබේ.\r\nසකීබ් සහභාගි නොවීම නිසා අවසන් වරට ශ්‍රී ලංකාවට එරෙහිව පැවැති විස්සයි20 තරගාවලියේදී බංග්ලාදේශ කණ්ඩායම මෙහෙයවූ මහමදුල්ලා රියාද්, නිදහස් කුසලාන තරගාවලියේදීද බංග්ලාදේශ කණ්ඩායමේ නායකත්වය දරනු ඇත.",
        "date": "2018-03-03 22:41:44 ",
        "sid": "333",
        "title": "සකීබ් නිදහස් කුසලාන තරගාවලියෙන් ඉවතට",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ විස්සයි20 ක්‍රිකට් තරගාවලියේ අර්ධ අවසන් පූර්ව තරග වලින් ජයගත් සී.සී.සී, ද්‍රවිඩ සංගමය, එන්.සී.සී සහ යුදහමුදා යන කණ්ඩායම් අවසන් පූර්ව වටය සදහා සුදුසුකම් ලබාගැනීමට අද (4 වැනිදා) සමත්වූහ.\r\nසී.සී.සී සහ කටුනායක නිදහස් වෙළඳ කළාප ක්‍රීඩාංගණ වලදී පැවැති අර්ධ අවසන් පූර්ව තරග වලින් පරාජයට පත්වූ බදුරලිය, රාගම, කෝල්ට්ස් සහ මූවර්ස් යන කණ්ඩායම් වලට තරගාවලියෙන් ඉවත්වීමට සිදුවිය.\r\nඑන්.සී.සී කණ්ඩාය නියෝජනය කරමින් තරග 6 කට ක්‍රීඩාකළ චතුරංග ද සිල්වා කඩුලු 16 ක් දවාගනිමින් වැඩිම කඩුලු ලබාගත් පන්දු යවන්නන් අතර පෙරමුණ ගැනීමට සමත්වී ඇති අතර ලසිත් මාලිංග තරග හයකදී කඩුලු 13 ක් දවාගනිමින් වැඩිම කඩුලු ලබාගත් පන්දු යවන්නන් අතර තෙවැනි ස්ථානයේ පසුවන්නේය. කෝල්ට්ස් කණ්ඩායමේ ප්‍රභාත් ජයසූරිය කඩුලු 14 ක් දවාගනිමින් දෙවැනි ස්ථානයේ පසුවන අතර මූලික වටයෙන් ඉවත්වූ බී.ආර්.සී. කණ්ඩායමේ තිලකරත්න සම්පත් තරග 5 කදී කඩුලු 13 ක් බිඳ හෙළීමට සමත්විය.\r\nමූලික වටයෙන් ඉවත්වූ සැරසන්ස් කණ්ඩායමේ රුවිඳු ගුණසේකර තරග පහකදී අර්ධ ශතක 4 ක් සමගින් ලකුණු 272 ක් රැස්කරමින් වැඩිම ලකුණු රැස්කළ පිතිකරුවන් අතර පෙරමුණ ගැනීමට සමත්වී ඇති අතර සී.සී.සී කණ්ඩායමේ ඩිල්ශාන් මුණවීර ලකුණු 237 ක් සහ කෝල්ට්ස් කණ්ඩායමේ සහන් ආරච්චිගේ ලකුණු 184 ක් රැස්කරමින් දෙවැනි සහ තෙවැනි ස්ථානයන්හී පසුවෙති.\r\nසී.සී.සී සහ ද්‍රවිඩ සංගම් පිල අතර පළමු අවසන් පූර්ව තරගය සහ එන්.සී.සී සහ යුදහමුදා කණ්ඩායම අතර දෙවැනි අවසන් පූර්ව තරගය පී.සරවනමුත්තු ක්‍රීඩාංගණයේදී අනිද්දා (6 වැනිදා) පැවැත්වීමට නියමිතව ඇත.",
        "date": "2018-03-04 18:29:37",
        "sid": "334",
        "title": "සී.සී.සී-එන්.සී.සී-ද්‍රවිඩ සංගමය-යුද හමුදාව පෙරට",
        "wid": "1"
    },
    {
        "category": "ක්‍රිකට්",
        "content": "එක්සත් ආරාබි එමීර් රාජ්‍යයේදී පැවැත්වෙන පාකිස්තාන සුපර් ලීග් ක්‍රිකට් තරගාවලියේ මෙතෙක් පැවැති තරගවලදී වැඩිම ලකුණු ලාභියා බවට පත් වීමට මුල්තාන් සුල්තාන්ස් කණ්ඩායමට ක්‍රීඩා කරන කුමර් සංගක්කාර සමත්ව සිටියි. සුල්තාන්ස් කණ්ඩායම නියෝජනය කරමින් තරග 5 කට සහභාගි වූ සංගක්කාර ඉනිම් 4 කදී අර්ධ ශතක 3 ක්ද සමගින් මේ වන විට රැස්කරගෙන සිටින ලකුණු සංඛ්‍යාව 177 කි.\r\nපේෂාවර් සල්මි කණ්ඩායමට එරෙහිව පැවැති තරගයේදී ලකුණු 57 ක්ද, ලාහෝර් කොලෑන්ඩර්ස් කණ්ඩායමට එරෙහිව පැවැති තරගයේදී ලකුණු 63 ක්ද, කුවේටා ග්ලැඩියේටර්ස් කණ්ඩායමට එරෙහිව පැවැති තරගයේදී නොදැවී ලකුණු 57 ක්ද රැස්කිරීමට සංගක්කාර සමත් වූ අතර එම තරග තුනේදීම සුල්තාන්ස් කණ්ඩායමට ජය හිමිවිය. එහිදී ඔහුගේ ලකුණු රැස්කිරීමේ සාමාන්‍ය සටහන් වූයේ 59.00 ක් ලෙසිනි.\r\nපේෂාවර් සල්මි කණ්ඩායමේ ඞ්වේන් ස්මිත් තරග 5 කදී ලකුණු 148 ක් ලබා වැඩිම ලකුණු ලබාගත් පිතිකරුවන් අතර දෙවැනි ස්ථානයේ පසුවන අතර කුවේටා ග්ලැඩියේටර්ස් කණ්ඩායමේ ෂේන් වොට්සන් තරග 5 කදී ලකුණු 146 ක් ලබා එම ලැයිස්තුවේ තෙවැනි ස්ථානයේ රැදී සිටියි.\r\nසංගක්කාරගේ කණ්ඩායමේම සාමාජිකයෙක් වන ඉම්රාන් තාහිර් තරග 5 කදී කඩුලු 10 ක් දවාගනිමින් වැඩිම කඩුලු ලාභීන් අතර පෙරමුණට පැමිණ සිටියි. ලාහෝර් කොලෑන්ඩර්ස් කණ්ඩායමට එරෙහිව ලකුණු 27 කට කඩුලු 3 ක්ද, ඉස්ලාමාබාද් යුනයිටඞ් කණ්ඩායමට එරෙහිව ලකුණු 19 කට කඩුලු 3 ක්ද, කුවේටා ග්ලැඩියේටර්ස් කණ්ඩායමට එරෙහිව ලකුණු 19 කට කඩුලු 3 ක්ද දවාගැනීමට තාහිර් සමත් විය. කුවේටා ග්ලැඩියේටර්ස් කණ්ඩායම සමග පැවැති තරගයේදී ඔහු ලබාගත්තේ කඩුලු ත්‍රිත්වයකි.\r\nඉස්ලාමාබාද් යුනයිටඞ් කණ්ඩායමේ මොහොමඞ් සාමි තරග 4 කදී ලකුණු 7 ක්ද, මුල්තාන් සුල්තාන්ස් කණ්ඩායමේ ජුනේඞ් ඛාන් තරග 5 කදී කඩුලු 7 ක්ද බිඳහෙළමින් පිළිවෙලින් වැඩිම කඩුලු ලාභීන් අතර දෙවැනි සහ තෙවැනි ස්ථානවල පසුවෙති.\r\nතරගාවලියේ මූලික වටයේ තරග 13 ක් අවසානයේ ප්‍රසාද ලකුණු සටහනේ පෙරමුණ ගැනීමට ඉමාඞ් වසීම් නායකත්වය දරන කරච්චි කිංග්ස් කණ්ඩායම සමත්ව තිබේ. මේ දක්වා තරග 4 කට සහභාගි වී ඇති කරච්චි කිංග්ස් කණ්ඩායම ඉන් තරග 3 ක් ජයගෙන ඇති අතර ඉතිරි තරගය විසඳුමකින් තොරව අවසන් වී තිබේ.\r\nමුල්තාන් සුල්තාන්ස් කණ්ඩායම තරග 5 කට සහභාගි වී තරග 3 ක් ජයගෙන ප්‍රසාද ලකුණු සටහනේ දෙවැනි ස්ථානයටද, පේෂාවර් සල්මි කණ්ඩායම තරග 5 කට සහභාගි වී තරග 2 ක් ජයගෙන එහි තෙවැනි ස්ථානයටද පත්ව සිටියි.",
        "date": "2018-03-04 18:30:59 ",
        "sid": "335",
        "title": "සංගා පිතිකරුවන් අතර පෙරමුණට",
        "wid": "1"
    },
    {
        "category": "ක්‍රිකට්",
        "content": "ආනන්ද විද්‍යාලය සහ නාලන්ද විද්‍යාලය අතර එස්.එස්.සී. ක්‍රීඩාංගණයේදී පැවැති 89 වැනි ‘සුලෝහිත සංග්‍රාමය’ වාර්ෂික මහ ක්‍රිකට් තරගය ජය පරාජයෙන් තොරව අද (4 වැනිදා) අවසන්විය.    \r\nපළමු දිනය නිමාවන විට සිය පළමු ඉනිම වෙනුවෙන් කඩුලු 5 ක් දැවී ලකුණු 107 ක් ලබා සිටි නාලන්ද විදුහල අද දින සියලුදෙනා දැවී ලකුණු 213 ක් රැස්කිරීමට සමත්විය. ලක්ෂිත රසාංජන (60) අර්ධ ශතකයක් රැස්කරමින් පිත්තෙන් දස්කම් දැක්වූ අතර ගිශාන් විශ්වජිත් සහ අසෙල් සිගේරා කඩුලු 3 බැගින්ද, ශමල් හිරුශාන් කඩුලු 2 ක් ද දවාගනිමින් පන්දුවෙන් දස්කම් දැක්වූහ.\r\nලකුණු 72 ක් පසුපසින් සිට සිය දෙවැනි ඉනිම ඇරඹූ ආනන්ද විද්‍යලය තරගය නිමාවන විට කඩුලු 7 ක් දැවී ලකුණු 252 ක් රැස්කරමින් නාලන්ද විද්‍යාලය පළමු ඉනිමේරැදී රැස්කළ ලකුණු සංඛ්‍යාවට වඩා ලකුණු 180 ක් ඉදිරියෙන් සිටීමට සමත් විය.\r\nකමේෂ් නිර්මාල් (නොදැවී 100) ශතකයක් රැස්කරමින් ආනන්ද විදුහල ඉහළ ලකුණු සංඛ්‍යාවක් කරා රැගෙන යාමට සමත් විය. උමෙෂ්ක දිල්ශාන් කඩුලු 3 ක් දවාගනිමින් නාලන්ද විදුහල වෙනුවෙන් පන්දුවෙන් දස්කම් දැක්වීය.\r\nනාලන්ද විද්‍යාලයේ ලක්ෂාන් රසාංජන තරගයේ දක්ෂතම ක්‍රීඩකයා ලෙසත් සුහඟ විජේවර්ධන දක්ෂතම පන්දු යවන්නා ලෙසත් සම්මාන දිනාගත් අතර ආනන්ද විද්‍යාලයේ කමේෂ් නිර්මාල් තරගයේ දක්ෂතම පිතිකරු ලෙසද ළහිරු අත්තනායක දක්ෂතම පන්දු රකින්නා ලෙසද සම්මාන දිනාගත්හ.",
        "date": "2018-03-04 19:27:41 ",
        "sid": "336",
        "title": "‘සුලෝහිත සංග්‍රාමය’ ජය පරාජයෙන් තොරයි",
        "wid": "1"
    },
    {
        "category": "ක්‍රිකට්",
        "content": "කටුගස්තොට ශ්‍රී රාහුල විද්‍යාලය සහ මහනුවර ශ්‍රී සුමංගල විද්‍යාලය අතර පල්ලේකැලේ ජාත්‍යන්තර ක්‍රිකට් ක්‍රීඩාංගණයේදී පැවැති 20 වැනි කන්ද උඩරට ‘රන් හටන’ වාර්ෂික මහ ක්‍රිකට් තරගය ජය පරාජයෙන් තොරව අද (4 වැනිදා) අවසන්විය.    \r\nකාසියේ වාසිය දිනාගත් මහනුවර ශ්‍රී සුමංගල විද්‍යාලය පළමුව පන්දුවට පහරදීම සදහා කටුගස්තොට ශ්‍රී රාහුල විද්‍යාලයට ආරාධනා කළ අතර ඔවුන් කඩුලු 9 කට ලකුණු 298 ක් රැස්කරමින් පළමු ඉනිම අත්හිටුවීය. ජනිත් හසරංග (89) අර්ධ ශතකයක් රැස්කරමින් ශ්‍රී රාහුල විද්‍යාලය ඉහළ ලකුණු සංඛ්‍යාවක් කරා රැගෙන යාමට සමත්විය.\r\nතෙමල් නෙරද්‍ය, චාමර බණ්ඩාර, විහඟ වීරතුංග සහ ළහිරු බණ්ඩාර කඩුලු 2 බැගින් දවාගැනීමට සමත්වූහ.\r\nමධුශාන් පරණවිතානගේ සහ දිල්ශාන් අරඹේගෙදරගේ පන්දු යැවීම හමුවේ ශ්‍රී සුමංගල විද්‍යාලයට පළමු ඉනිමේදී සියලුදෙනා දැවී රැස්කිරීමට හැකිවූයේ ලකුණු 106 ක් පමණි. පන්දුවෙන් දස්කම් දැක්වූ මධුශාන් පරණවිතාන ලකුණු 35 කට කඩුලු 5 ක් දවාගත් අතර දිල්ශාන් අරඹේගෙදර ලකුණු 34 කට කඩුලු 3 ක් දවාගත්තේය.\r\nශ්‍රී රාහුල විද්‍යාලය පළමු ඉනිමේදී රැස්කළ ලකුණු සංඛ්‍යාවට වඩා ලකුණු 192 ක් පසුපසින් සිටි ශ්‍රී සුමංගල විද්‍යාලය පිට පිට දෙවැනි වරටත් පන්දුවට පහරදීම සදහා පිටියට පිවිසි අතර තරගය නිමාවනවිට කඩුලු 5ක් දැවී ලකුණු 181 ක් රැස් කළේය.\r\nදිල්ශාන් අරඹේගෙදර ලකුණු 54 කට කඩුලු 3 ක් බිඳ හෙළීමට සමත්විය.",
        "date": "2018-03-04 21:07:13",
        "sid": "337",
        "title": "කන්ද උඩරට ‘රන් හටන’ විසඳුමකින් තොරයි",
        "wid": "1"
    },
    {
        "category": "ක්‍රිකට්",
        "content": "තර්ස්ටන් විද්‍යාලය සහ ඉසිපතන විද්‍යාලය අතර පැවැත්වෙන ‘සොහොයුරන්ගේ හටන’ වාර්ෂික මහ ක්‍රිකට් තරගයට සමගාමීව පී.සරවනමුත්තු ක්‍රීඩාංගණයේදී පැවැති 38 වැනි එක්දින තරගය ලකුණු 75 ක් ජයගැනීමට තර්ස්ටන් විද්‍යාලය අද (4 වැනිදා) සමත්විය.\r\nපංසිළු දේශාන්ගේ (නොදැවී 70) අර්ධ ශතකය හමුවේ කාසියේ වාසිය දිනා පළමුව පන්දුවට පහරදුන් තර්ස්ටන් විද්‍යාලය ඕවර 50 අවසානයේ කඩුලු 9 ක් දැවී ලකුණු 247 ක් රැස්කිරීමට සමත්විය.\r\nදක්ෂ පන්දු යැවීමක නිරතවූ ඉසිපතන විද්‍යාලයේ මධුශික සඳරුවන් කඩුලු ත්‍රිත්වයක් සමගින් ලකුණු 36 කට කඩුලු 5 ක් දවාගැනීමට සමත්වූවද පිතිකරුවන්ගේ දුර්වල පිතිහරඹය හමුවේ තරගය ජය ගැනීමට නොහැකි විය. නිපුන් ලක්ෂාන්, රෂ්මික හිරුපිටිය සහ සඳරු ඩයස් දවාගනිමින් මධුශික සඳරුවන් කඩුලු ත්‍රිත්වය හිමිකර ගැනීමට සමත්වූයේය.\r\nජයග්‍රහණය සදහා ලකුණු 248 ක ඉලක්කයක් හඹාගිය ඉසිපතන විද්‍යාලයට ඕවර 46.3 කදී සියලුදෙනා දැවී රැස්කිරීමට හැකිවූයේ ලකුණු 172 ක් පමණි. ලකුණු 32 ක් රැස්කළ අශේන් ගුණවර්ධන ඉසිපතන විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්විය.\r\nසඳරු ඩයස් කඩුලු 3 ක් සහ අයේෂ් හර්ෂණ කඩුලු 2 ක් දවාගනිමින් තර්ස්ටන් විද්‍යාලීය කණ්ඩායම ජයග්‍රහණය කරා රැගෙන ගියහ.",
        "date": "2018-03-04 22:11:34",
        "sid": "338",
        "title": "එක්දින තරගයේ ජය තර්ස්ටන් විද්‍යාලයට",
        "wid": "1"
    },
    {
        "category": "ක්‍රිකට්",
        "content": "කුසල් ජනිත්ගේ ප්‍රවේගකාරී පිතිහරඹය හමුවේ ආර්.ප්‍රේමදාස ක්‍රීඩාංගණයේදී පැවැති ‘නිදහස් කුසලාන’ තුන්කොන් විස්සයි20 ක්‍රිකට් තරගාවලියේ පළමු තරගයෙන් කඩුලු 5 ක ජයක් හිමිකර ගැනීමට ශ්‍රී ලංකාව අද (6 වැනිදා) සමත්විය.\r\nඉන්දියාව හමුවේ පිට පිට විස්සයි20 තරග 7 ක් පරාජයට පත්වී සිටි ශ්‍රී ලංකාව අද ලැබූ ජයත් සමගින් පරාජයන් වැලකට තිත තැබීය.\r\nජයග්‍රහණය සදහා ලකුණු 175 ඉලක්කයක් හඹාගිය ශ්‍රී ලංකාව පන්දු 9 ක් ඉතිරිව තිබියදීම ජයග්‍රහණය සනිටුහන් කර ගැනීමට සමත්වූ අතර අවසන් මොහොතේ වේගවත් ලකුණු රැස්කිරීමක නිරතවූ තිසර පෙරේරා පන්දු 10 කදී හයේ පහරක් සහ හතරේ පහර 2 ක් සමගින් නොදැවී ලකුණු 22 ක් ලබාගත්තේය.\r\nශර්දුල් ඨාකූර් යවන ලද තෙවැනි ඕවරයේදී හතරේ පහර 5 ක් සහ හයේ පහරක් (එක් නිපන්දුවක් සමගින්) සමගින් ලකුණු 27 ක් උදුරා ගත් කුසල් ජනිත් තරගය නව මාවතකට යොමුකළ අතර සිය අටවැනි විස්සයි20 අර්ධ ශතකය පන්දු 22 කදී ලබාගත්තේය.\r\nලකුණු 66 ක් ලබාසිටියදී ලකුණු ලබාගැනීම තවත් වේගවත් කිරීමට ගත් උත්සහයකදී වොෂින්ටන් සුන්දර්ගේ පන්දුවක් හමුවේ ස්ටම්ප් කිරීමකට හසුව කුසල් ජනිත් දැවීයනවිට පන්දු 37 කදී හයේ පහර 4 ක් සහ හතරේ පහර 6 ක් සිය ඉනිමට එක්කර ගැනීමට සමත්විය.\r\nවේගවත් ආරම්භයක් ලබාගැනීමට කුසල් මෙන්ඩිස් සමත්වුවද වොෂින්ටන් සුන්දර්ගේ පන්දුවක් හමුවේ ශීකර් ධවාන් අතට උඩපන්දුවක් දෙමින් ලකුණු 11 කට දැවී ගියේය.\r\nකුසල් ජනිත් සමගින් එක්ව දෙවැනි කඩුල්ල සදහා පන්දු 21 කදී ලකුණු 58 ක සම්බන්ධතාවයක් ගොඩනැගූ ධණුෂ්ක ගුණතිලක ලකුණු 19 ක් ලබාසිටියදී ජයදේව් උනද්කට්ගේ පන්දුවක් හමුවේ රිෂාබ් පාන්ට් වෙත උඩපන්දුවක් දෙමින් දැවී ගියේය.\r\nකඩුලු දෙකක් දැවී යාමෙන් අනතුරුව පිටියට පිවිසි නායක දිනේෂ් චන්දිමාල් දැවීයන විට කුසල් ජනිත් සමගින් එක්ව තෙවැනි කඩුල්ල සදහා පන්දු 23 කදී ලකුණු 28 ක සම්බන්ධතාවයක් ගොඩනගා තිබූණි. යුස්වේන්ද්‍ර චහල් එවූ පන්දුවක් චන්දිමාල් ඇසිපිය ගැසීමටත් පෙර කඩුල්ලේ දැවටීම හේතුවෙන් ලකුණු 14 කට පිටියෙන් ඉවත්වීමට ඔහුට සිදුවිය.\r\nආර්.ප්‍රේමදාස ක්‍රීඩාංගණයේදී පැවැති විස්සයි20 තරගයකදී හොඳම ලකුණු හඹායෑමේ වාර්තාව අලුත් කිරීමට ශ්‍රී ලංකාවට හැකිවිය.\r\nශීකර් ධවාන්ගේ වේගවත් පිතිහරඹය හමුවේ පළමුව පන්දුවට පහරදුන් ඉන්දියාව ඕවර 20 අවසානයේ කඩුලු 5 ක් දැවී ලකුණු 174 ක් රැස් කළේය. ශතකයට ලකුණු 10 ක් මෙපිටින් දැවීයාම හේතුවෙන් සිය මංගල විස්සයි20 ශතකය ලබාගැනීමට තිබූ අවස්ථාව ධවාන්ගෙන් ගිලිහී ගියද විස්සයි20 තරගයකදී රැස්කළ ඉහළම ලකුණු සංඛ්‍යාව වාර්තා කිරීමට ඔහු සමත්විය. පන්දු 30 කදී සිය පස්වැනි විස්සයි20 අර්ධ ශතකය ලබාගත් ධවාන් දැවීයන විට පන්දු 49 කට මුහුණ දෙමින් හයේ පහර 6 ක් සහ හතරේ පහර 6 ක් සමගින් ලකුණු 90 ක් ලබාගත්තේය.\r\nමනීෂ් පාණ්ඬේ සමගින් එක්ව තෙවැනි කඩුල්ල සදහා පන්දු 64 කදී ලකුණු 95 ක සම්බන්ධතාවයක් ගොඩනැගීමටද ශීකර් ධවාන් සමත්විය.\r\nජීවන් මෙන්ඩිස්ගේ විශිෂ්ඨ පන්දු රැකීම හමුවේ ප්‍රවේගකාරී පිතිකරුවකු වූ රෝහිත් ශර්මා ලකුණු ලබාගැනීමට පෙර පිටියෙන් ඉවත් කිරීමට හැකිවිය. දුෂ්මන්ත චමීර යවන ලද තරගයේ ප්‍රථම ඕවරයේ සිවුවැනි පන්දුවෙන් රෝහිත් ශර්මා දැවීයන විට ඉන්දීය මුළු ලකුණු සංඛාව එකක් විය.\r\nනුවන් ප්‍රදීප් කඩුල්ල කෙළින් යවන ලද ෆුල්ටෝස් පන්දුවකට කඩුල්ලෙන් ඇත්වී පහරක් ගැසීමට ගිය සුරේෂ් රයිනා ලකුණකට දැවී ගියේය.\r\nජීවන් මෙන්ඩිස් යවන ලද 8 වැනි ඕවරයේ දෙවැනි පන්දුවේදී ශීකර් ධවාන් කඩුල්ල මුවා කිරීමේ වරදට හසුකර ගැනීමට කළ ඉල්ලීම ප්‍රධාන විනිසුරු විසින් ප්‍රතික්‍ෂේප කිරීමත් සමගින් විනිසුරු තිරණය විමසීමේ ක්‍රමවේදය වෙත යෑමට නායක දිනේෂ් චන්දිමාල් තීරණය කළේය. පුණරූපන නැරඹ්මේදී පන්දුව පා ඉන්නෙන් පිටත පතිතවීම හේතුවෙන් ශීකර් ධවාන් දැවී නොගිය බවට තෙවැනි විනිසුරු විසින්ද තීරණය කිරීමත් සමගින් ශ්‍රී ලංකාව සතුව තිබූ එකම විනිසුරු තීරණය විමසීමේ ක්‍රමවේදය ඉල්ලා සිටීමේ අවස්ථාව අහිමිව ගියේය.\r\nශීකර් ධවාන්ට අනගි සහයක් ලබාදුන් මනීෂ් පාණ්ඬේ ලකුණු 37 කට දවාගැනීමට ජීවන් මෙන්ඩිස් සමත්විය. පන්දු 35 කට මුහුණදුන් පාණ්ඬේගේ ඉනිමට හයේ පහරක් සහ හතරේ පහර 3 ක් ඇතුළත් විය.\r\nතරගය ආරම්භයේදී දුෂ්මන්ත චමීර සහ නුවන් ප්‍රදීප් හොදින් පන්දු යැවීමට සමත්වුවද අවසන් ඕවර කිහිපයේදී දැඩි ප්‍රහාරයකට ලක්වීම හේතුවෙන් ධණුෂ්ක ගුණතිලක පන්දු යැවීම සදහා ගෙන්වීමට නායක චන්දිමාල්ට සිදුවිය. එහිදි හොදින් පන්දු යැවූ ධණුෂ්ක ගුණතිලක ඕවර 3 ක් යවමින් ලකුණු 16 කට කඩුල්ලක් දවාගත්තේය.\r\nබංග්ලාදේශය සමගින් පැවති දෙවැනි විස්සයි20 තරගයේදී කණ්ඩායම නියෝජනය කළ ශෙහාන් මධුෂංක සහ ඉසුරු උදාන වෙනුවට දුෂ්මන්ත චමීර සහ නුවන් ප්‍රදීප් කණ්ඩායමට කැඳවා තිබූ අතර ආබාධයට ලක්ව සිටි කුසල් ජනිත්ගේ ආගමනය සමගින් අමිල අපෝන්සුටද කණ්ඩායමේ ස්ථානය අහිමිවී ගියේය.\r\nකාසියේ වාසිය දිනාගත් ශ්‍රී ලංකා නායක දිනේෂ් චන්දිමාල් පළමුව පන්දු රැකීමට තීරණය කළේය. ",
        "date": "2018-03-06 19:26:05",
        "sid": "339",
        "title": "ශ්‍රී ලංකාවට කඩුලු 5 ක ජයක්",
        "wid": "1"
    },
    {
        "category": "ක්‍රිකට්",
        "content": "‘ඩයලොග් 4G - සන්ඬේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ (2018) 22 වැනි සතියේදී සිය ඡන්ද සංඛ්‍යාවට අලුතින් ඡන්ද 4460 ක් එක්කර ගැනීමට බාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සමත්ව සිටින්නීය. ඒ අනුව මේ වන විට ඇය ලබාගෙන ඇති මුලු ඡන්ද සංඛ්‍යාව 14,219 ක් දක්වා වර්ධනය වී තිබේ. \r\n එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 7,888 ක් වන අතර ගෙවී ගිය සතියේදී ඇයට ලබාගත හැකිව ඇත්තේ ඡන්ද 402 ක් පමණි. ඒ අනුව ඔවුන් දෙදෙනා අතර පළමු සහ දෙවැනි ස්ථාන සඳහා පවතින පරතරය ඡන්ද 6,331 කි. \r\n සමස්ත ලංකා පාසල් කාණ්ඩයේ පෙරමුණේ පසුවන ගල්කිස්ස සාන්ත තෝමස් විදුහලේ ඩෙලන් පීරිස් කෙමෙන් කෙමෙන් ඡන්ද 30,000 සීමාවට ලඟාවෙමින් සිටියි. ගෙවී ගිය සතිය තුළදී ලබාගත් ඡන්ද 1,567 ත් සමග මේ වන විට ඔහු ලබා සිටින මුළු ඡන්ද සංඛ්‍යාව 28,700 කි. \r\nඑම කාණ්ඩයේ දෙවැනි ස්ථානයේ රැදී සිටින බම්බලපිටිය ශාන්ත පීතර විදුහලේ සචින් සිල්වා මේ වන විට ලබා සිටින මුළු ඡන්ද සංඛ්‍යාව 17,876 ක් වන අතර ගෙවී ගිය සතිය තුළදී ඔහු ලබාගෙන ඇති ඡන්ද සංඛ්‍යාව 945 කි. ඒ අනුව ඩෙලන් සහ සචින් අතර පැවැති ඡන්ද පරතරය 10,824 ක් දක්වා ඉහළ ගොස් තිබේ. \r\n කොළඹ ඩී.එස්. සේනානායක විදුහලේ විහන් ගුණසේකර සහ කොළඹ ආනන්ද විදුහලේ අසේල් සිගේරා පිළිවෙලින් ඡන්ද 12,759 ක් සහ 3,131 ක් බැගින් ලබා සමස්ත ලංකා පාසල් කාණ්ඩයේ තෙවැනි සහ සිවුවැනි ස්ථානවල රැදී සිටිති. \r\n නැගී එන කාණ්ඩයේ පෙරමුණ ගෙන සිටින කොළඹ කේරි විදුහලේ දෙනුවන් පෙරේරා ඡන්ද 15,744 ක් ලබා සිටින අතර රත්නපුර ශාන්ත ඇලවීෂියස් විදුහලේ කෙනුල ගුණරත්න ඡන්ද 12,597 ක් ලබා එම කාණ්ඩයේ දෙවැනි ස්ථානයේ පසුවේ. ගෙවී ගිය සතියේදී ඡන්ද 1,183 ක් ලබාගැනීමට දෙනුවන් සමත්ව ඇති අතර එහිදී කෙනුල ලබාගෙන ඇති ඡන්ද සංඛ්‍යාව 1,790 කි. \r\n මෙම තරගයට අදාළ කූපන්පත් විජය පුවත්පත් සමාගමේ ලංකාදීප, අද, ඬේලි මිරර් සහ ඬේලි එෆ්.ටී. යන දිනපතා පුවත්පත්වලද, ‘සන්ඬේ ටයිම්ස්’ සහ ‘දේශය’ යන සති අන්ත පුවත්පත්වලද අන්තර්ගත වේ. තමන් කැමතිම පාසල් ක්‍රිකට් ක්‍රීඩකයා වෙනුවෙන් මනාප පළ කිරීම සඳහා ලබන වසරේ අප්‍රේල් මාසය දක්වා පාඨකයන්ට අවස්ථාව තිබේ. www.dialog.lk/cricket යන වෙබ් අඩවියට පිවිසීමෙන් අන්තර් ජාලය ඔස්සේ මනාප පළ කිරීමටද පාඨකයන්ට අවස්ථාව හිමිවේ. \r\n කූපන්පත් මගින් යොමු කෙරෙන මනාප සහ අන්තර් ජාලය මගින් පළකරන මනාප සතිපතා ගණනය කෙරෙන අතර එහි නිල ප්‍රතිඵල ‘සන්ඬේ ටයිම්ස්’ පුවත්පතේ මෙන්ම ‘සන්ඬේ ටයිම්ස්’ වෙබ් අඩවියේද ‘ලංකදීප’ පුවත් පතේ සහ ‘කෙළිමඬළ’ වෙබ් අඩවියේත් පළකෙරේ.  ",
        "date": "2018-03-07 10:38:03",
        "sid": "340",
        "title": "හර්ෂිතාගේ ඡන්ද ගොඩ 4460 කින් වැඩිවෙයි",
        "wid": "1"
    },
    {
        "category": "ක්‍රිකට්",
        "content": "බෙන්තර ගාමිණී විද්‍යාලය සහ ඇල්පිටිය ආනන්ද විද්‍යාලය අතර දෙවැනි වරටත් සංවිධානය කෙරෙන හරිත-නීල එක්දින ක්‍රිකට් තරගය මේ මස 10 වැනිදා බෙන්තර ගාමිණී විද්‍යාලයීය ක්‍රීඩාංගණයේදී පැවැත්වේ. \r\nඉකුත් වසරේදී (2017) පළමු වරට බෙන්තර ගාමිණී විදුහල් ක්‍රීඩාංගණයේදී පැවති හරිත-නිල මංගල ක්‍රිකට් තරගයේ ජය ගාමිණී විද්‍යාලයට හිමිවිය. \r\nමෙවර තරගයේදී ගාමිණී විද්‍යාල කණ්ඩායම ගයාන් මධුෂංක විසින්ද, ආනන්ද කණ්ඩායම තිරාන් මනිෂ විසින්ද මෙහෙයවනු ලබති. \r\nමෙම විදුහල් දෙකම අන්තර් පාසල් ක්‍රිකට් තරගාවලියේදී තෙවැනි කොටස යටතේ ක්‍රීඩා කරයි. ගාමිණී විද්‍යාලය මෙම තරගවාරයේදී තරග පහකට මුහුණදී එක් පුර්ණ ජයක් සහ පළමු ඉනිමේ ජයග්‍රහණ දෙකක් අත්කරගෙන ඇති අතර ඉතිරි තරග දෙකේදී පළමු ඉනිමේ පරාජයන් ලබා තිබේ. ආනන්ද විද්‍යාලය තමන් මුහුණ දුන් තරග හයේදීම පුර්ණ ජයග්‍රහණ අත්කරගැනීමට සමත්ව සිටියි. ",
        "date": "2018-03-07 10:50:55",
        "sid": "341",
        "title": "හරිත - නීල මහ තරගය 10 දා",
        "wid": "1"
    },
    {
        "category": "ක්‍රිකට්",
        "content": "මේ මස 9 සහ 10 යන දින වලදී මහනුවර ත්‍රිත්ව විද්‍යාලය සහ මහනුවර ශාන්ත අන්තෝනි විද්‍යාලය අතර අස්ගිරිය ජාත්‍යන්තර ක්‍රිකට් ක්‍රීඩාංගණයේදී පැවැත්වීමට නියමිතව තිබූ 101 වැනි කන්ද උඩරට ‘නිල් මහ හටන’ වාර්ෂික මහ ක්‍රිකට් තරගය දින නියමයකින් තොරව කල් දමා තිබේ. \r\nමේ වන  විට මහනුවර දිස්ත්‍රික්කයේ හටගෙන තිබෙන කලබලකාරී වාතාවරණය නිසා මෙම තරගය කල්දමා ඇති බව සංවිධායකයෝ කියති.",
        "date": "2018-03-07 13:54:41 ",
        "sid": "342",
        "title": "කන්ද උඩරට ‘නිල් මහ හටන’ කල් යයි",
        "wid": "1"
    },
    {
        "category": "ක්‍රිකට්",
        "content": "මහනුවර විද්‍යාර්ථ විදුහල සහ මහනුවර ශාන්ත සිල්වෙස්ටර් විද්‍යාලය අතර මේ මස 9 සහ 10 යන දින වලදී පල්ලේකැලේ ජාත්‍යන්තර ක්‍රිකට් ක්‍රීඩාංගණයේදී පැවැත්වීමට නියමිතව තිබූ 58 වැනි වාර්ෂික මහ ක්‍රිකට් තරගය (ළදරුවන්ගේ හටන) දින නියමයකින් තොරව කල් දමා තිබේ.\r\nමේ වන විට මහනුවර දිස්ත්‍රික්කයේ පවතින නොසන්සුන්කාරී තත්ත්වය හේතුවෙන් නැවත දැනුම්දෙන තුරු මහනුවර දිස්ත්‍රික්කය පුරා පොලිස් ඇඳිරි නීතිය ක්‍රියාත්මක කර තිබේ.\r\nමේ හේතුවෙන් තරගය කල්දැමීමට පියවර ගෙන ඇති අතර එය යළිත් පැවැත්වෙන නිශ්චිත දින තවමත් ප්‍රකාශයට පත් කර නොමැත. ",
        "date": "2018-03-07 14:30:48 ",
        "sid": "343",
        "title": "ළදරුවන්ගේ හටනත් කල් දමයි",
        "wid": "1"
    },
    {
        "category": "ක්‍රිකට්",
        "content": "සංගාගේ සුල්තාන්ස් පිල පෙරමුණට එයි",
        "date": "2018-03-07 14:36:37",
        "sid": "344",
        "title": "සංගාගේ සුල්තාන්ස් පිල පෙරමුණට එයි",
        "wid": "1"
    },
    {
        "category": "ක්‍රිකට්",
        "content": "මහනුවර ශ්‍රී සුමංගල විදුහල සහ කටුගස්තොට ශ්‍රී රාහුල විදුහල අතර පැවැත්වෙන වාර්ෂික මහ ක්‍රිකට් තරගයට සමගාමීව පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී ලබන ඉරිදා (11 වැනිදා) පැවැත්වීමට නියමිතව තිබූ එක්දින තරගය දින නියමයකින් තොරව කල් දමා තිබේ. \r\nමේ වන විට මහනුවර දිස්ත්‍රික්කයේ පවතින නොසන්සුන්කාරී තත්ත්වය හේතුවෙන් නැවත දැනුම්දෙන තුරු මහනුවර දිස්ත්‍රික්කය පුරා පොලිස් ඇඳිරි නීතිය ක්‍රියාත්මක කර තිබේ. මේ හේතුවෙන් තරගය කල්දැමීමට පියවර ගෙන ඇති අතර එය යළිත් පැවැත්වෙන නිශ්චිත දින තවමත් ප්‍රකාශයට පත් කර නොමැත. ",
        "date": "2018-03-07 15:02:49",
        "sid": "345",
        "title": "සුමංගල - රාහුල එක්දින තරගය කල් යයි",
        "wid": "1"
    },
    {
        "category": "ක්‍රිකට්",
        "content": "රොස් ටේලර්ගේ වේගවත් පිතිහරඹය හමුවේ සංචාරක එංගලන්ත කණ්ඩායමට එරෙහිව ඩුනෙඩින්හිදී පැවැති සිවුවැනි එක්දින තරගයෙන් කඩුලු 5 ක ජයක් අත්කර ගැනීමට නවසීලන්ත කණ්ඩායම අද (7 වැනිදා) සමත් විය. ඒ අනුව තරග 5 කින් සමන්විත එක්දින තරගාවලිය 2-2 ක් ලෙස සම තත්ත්වයට පත්කර ගැනීමටද නවසීලන්තයට හැකි විය. දෙරට අතර පැවැත්වෙන අවසන් එක්දින තරගය 10 වැනිදා ක්‍රයිස්ට්චර්ච්හිදී පැවැත්වීමට නියමිත. එම තරගයේ ප්‍රතිඵලය අනුව තරගාවලියේ ජයග්‍රහණය තීරණය කෙරේ.\r\nසිවුවැනි තරගයේ ජයග්‍රහණය සඳහා ලකුණු 335 ක ඉලක්කයක් හඹාගිය නවසීලන්ත ක්‍රීඩකයෝ කඩුලු 5 ක් දැවී පන්දු 3 ක් ඉතිරිව තිබියදී එම ඉලක්කය පසුකර ගියහ. නවසීලන්ත කණ්ඩායම වෙනුවෙන් සිය 19 වැනි එක්දින ශතකය ලබාගත් රොස් ටේලර් (නොදැවී 181) එය හයේ පහර 6 කින් සහ හතරේ පහර 17 කින් අලංකාර කළේය. ලකුණු 2 කට කඩුලු 2 ක් බිඳවැටී අසීරු තත්ත්වයකට පත්ව තිබූ නවසීලන්ත කණ්ඩායම එම තත්ත්වයෙන් මුදවාගත් ටේලර්, තෙවැනි කඩුල්ල වෙනුවෙන් නායක කේන් විලියම්සන් (45) සමග එක්ව පන්දු 81 කදී ලකුණු 84 ක සම්බන්ධාවක්ද ගොඩනැගූවේය.\r\nපන්දු 48 කට මුහුණදුන් විලියම්සන් හයේ පහරක් සහ හතරේ පහර 3 ක් සමගින් ලකුණු රැස්කළ අතර බෙන් ස්ටෝක්ස්ගේ පන්දුවක් හමුවේ ජොස් බට්ලර් අතට උඩ පන්දුවක් දෙමින් අර්ධ ශතකය පෙනි පෙනී දැවී ගියේය.\r\nවිලියම්සන්ගේ දැවී යාමෙන් අනතුරුව ටොම් ලේතම් (71) සමග එක්ව සිවුවැනි කඩුල්ල වෙනුවෙන් පන්දු 155 කදී ලකුණු 187 ක සම්බන්ධතාවක් ගොඩනැගූ ටේලර්, නවසීලන්ත කණ්ඩායම ජයග්‍රහණය කරා ගෙන ගියේය. පන්දු 67 කදී හයේ පහර 3 ක් සහ හතරේ පහර 2 ක් සමගින් ලකුණු රැස්කළ ලේතම් දැවී ගියේ ටොම් කරන්ගේ පන්දුවක් හමුවේ මුයින් අලී අතට උඩ පන්දුවක් දෙමිනි.\r\nපළමුවෙන් පන්දුවට පහරදුන් එංගලන්ත කණ්ඩායමට සාර්ථක ආරම්භයක් ලබාදුන් ජොනී බෙයාස්ට්‍රෝ (138) සහ නායක ජෝ රූට් (102) දෙවැනි කඩුල්ල වෙනුවෙන් පන්දු 164 කදී ලකුණු 190 ක සම්බන්ධතාවක් ගොඩනැගීමට සමත් වූහ. පන්දු 106 කදී වාර්තා වූ බෙයාස්ට්‍රෝගේ තෙවැනි එක්දින ශතකයට හයේ පහර 7 ක් සහ හතරේ පහර 14 ක් ඇතුළත් වූ අතර පන්දු 101 කදී වාර්තා වූ රූට්ගේ 11 වැනි ශතකය හයේ පහර 2 කින් සහ හතරේ පහර 6 කින් සමන්විත විය.\r\nකෙසේ වුවත් බෙයාස්ට්‍රෝගේ දැවී යෑමෙන් අනතුරුව ලකුණු 46 ක් තුළ එංගලන්ත ඉනිමේ තවත් පිතිකරුවන් 7 දෙනෙක් දැවී ගිය අතර ඉන් පස් දෙනෙක්ම ආපසු ක්‍රීඩාගාරය බලා ගියේ ලකුණු 10 සීමාව පසුකිරීමටද පෙරාතුවය. එහිදී දක්ෂ පන්දු යැවීමක නිතර වූ ඉෂ් සෝධි ලකුණු 58 කට කඩුලු 4 ක් දවාගත් අතර ටේ‍රන්ට් බෝල්ට් සහ කොලින් මුන්රෝ කඩුලු 2 බැගින් දවාගනිමින් පන්දුවෙන් දස්කම් දැක්වූහ.",
        "date": "2018-03-07 17:38:45",
        "sid": "346",
        "title": "ටේලර්ගේ ශතකය නවසීලන්තයට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ විස්සයි20 ක්‍රිකට් තරගාවලියේ පී.සරවනමුත්තු ක්‍රීඩාංගණයේ පැවැති දෙවැනි අවසන් පූර්ව තරගයේදී යුද හමුදා පිලට එරෙහිව කඩුලු 6 ක ජයක් හිමිකර ගැනීමට එන්.සී.සී. පිල අද (7 වැනිදා) සමත්විය.\r\nලසිත් මාලිංගගේ පන්දු යැවිම හමුවේ යුද හමුදා පිලට ඕවර 17.1 කදී සියලුදෙනා දැවී රැස්කිරීමට හැකිවූයේ ලකුණු 102 ක් පමණි. ලසිත් මාලිංග ඕවර 3.1 කදී ලකුණු 14 කට කඩුලු 3 ක් දවාගනිමින් පන්දුවෙන් දස්කම් දැක්වීය.\r\nජයග්‍රහණය සදහා ලකුණු 103 ක ඉලක්කයක් හඹාගිය එන්.සී.සී. කණ්ඩායම ඕවර 14.2 කදී කඩුලු 4 ක් දැවී ඉලක්කය පසුකර යෑමට සමත්විය.\r\nඑන්.සී.සී. කණ්ඩායමේ ලසිත් මාලිංග සහ චතුරංග ද සිල්වා තරග 7 කදී කඩුලු 16 බැගින් දවාගනිමින් විස්සයි20 තරගාවලියේ වැඩිම කඩුලු දවාගත් පන්දු යවන්නන් අතර පෙරමුණේ පසුවෙති.\r\nසී.සී.සී. සහ එන්.සී.සී. කණ්ඩායම් අතර අවසන් මහ තරගය පී.සරවනමුත්තු ක්‍රීඩාංගණයේදී හෙට (8 වැනිදා) පෙරවරු 10.00 ට ආරම්භ කිරීමට නියමිතව ඇත.",
        "date": "2018-03-07 18:24:15 |",
        "sid": "347",
        "title": "එන්.සී.සී අවසන් තරගයට",
        "wid": "1"
    },
    {
        "category": "ක්‍රිකට්",
        "content": "කොළඹ රාජකීය විදුහල සහ ගල්කිස්ස සාන්ත තෝමස් විදුහල අතර ‘ඩී.එස්.සේනානායක අනුස්මරණ කුසලාන’ වෙනුවෙන් පැවැත්වෙන ‘නිල් මහා සටන’ 139 වැනි වාර්ෂික මහ ක්‍රිකට් තරගය මාර්තු මස 9, 10 සහ 11 යන දිනයන්හිදි කොළඹ එස්.එස්.සී. ක්‍රීඩාංගණයේදී පැවැත්වේ.\r\n‘නිල් මහ සටන’ පළමු වරට 1880 වසරේදී ආරම්භවූ අතර ලොව අඛණ්ඩව පැවැත්වෙන ක්‍රිකට් තරග අතර දෙවැනි දීර්ඝතම ක්‍රීකට් තරගය ලෙස ඉතිහාසගත වෙයි. ‘නිල් මහා සටන’ ආරම්භවීමට වසරකට පෙර ආරම්භ කරන ලද ඕස්ටේ්‍රලියාවේ ඇඩිලේඞ් නුවර ශාන්ත පීතර විදුහල සහ ඇඩිලේඞ්හිද ඇල්ෆ්‍රඞ් කුමර විදුහල් අතර පැවැත්වෙන ක්‍රිකට් තරගය ලොව දීර්ඝතම ක්‍රිකට් තරගය ලෙස ඉතිහාසගත වෙයි.\r\nමෙවර පැවැත්වෙන 139 වැනි ‘නිල් මහා සටනේදී කොළඹ රාජකීය විදුහල් කණ්ඩායම මෙහෙයවීමේ වගකීම පසිඳු සූරියබණ්ඩාරට හිමිවී ඇති අතර සාන්ත තෝමස් විදුහල් කණ්ඩායම මෙහෙයවීමේ වගකීම ඩෙලන් පීරිස්ට හිමිවී ඇත.\r\nදෙවිදුහල් අතර මේ දක්වා වාර්ෂික මහ ක්‍රිකට් තරග 138 ක් පවත්වා ඇති අතර කොළඹ රාජකීය විදුහල තරග 35 ක් ජයගෙන ඇත. සාන්ත තෝමස් විදුහල තරග 34 ක් ජයගෙන ඇති අතර තරග 69 ක් ජය පරාජයෙන් තොරව අවසන්වී ඇත.\r\nසාන්ත තෝමස් විද්‍යාලය අවසන් වරට 2007 වසරේදී අශාන් පීරිස්ගේ නායකත්වයෙන් කුසලානය හිමිකරගත්තේය. කොළඹ රාජකීය විද්‍යාලය අවසන් වරට 2016 වසරේදී ගීශාන්ත් පණ්ඩිතරත්නගේ නායකත්වය යටතේ කුසලානය තමන් සතුකර ගැනීමට සමත්විය.\r\nගල්කිස්ස සාන්ත තෝමස් විද්‍යාලය වෙනුවෙන් හිටපු අගමැතිවරුන්වන ඩී.එස්.සේනානායක සහ ඩඞ්ලි සේනානායක යන මහත්වරුද කොළඹ රාජකීය විද්‍යාලය වෙනුවෙන් හිටපු අගමැතිවරයකු වන ශ්‍රීමත් ජෝන් කොතලාවල සහ ප්‍රථම විධායක ජනාධිපති ජේ.ආර්.ජයවර්ධන මහතාද නිල් මහ සටන සදහා සිය පාසල් නියෝජනය කළ කීර්තිමත් රාජ්‍ය නායකයෝ වෙති.\r\nකොළඹ රාජකීය විද්‍යාලය වෙනුවෙන් රන්ජන් මඩුගල්ල, අසන්ත ද මෙල්, ජයන්ත අමරසිංහ, ජෙහාන් මුබාරක්, කිත්රුවන් විතානගේ, කුසල් ජනිත් පෙරේරා ඇතළු ක්‍රීඩකයින් රැසක්ද ගල්කිස්ස සාන්ත තෝමස් විද්‍යාලය වෙනුවෙන් මයිකල් තිසේරා, අනුර තෙන්නකෝන්, දුලිප් මෙන්ඩිස්, ගයි ද අල්විස්, ජීවන් මෙන්ඩිස්, කෞෂාල් සිල්වා, රනිල් අබේනායක ඇතළු ක්‍රීඩකයින් රැසක්ද ශ්‍රී ලංකා ජාතික ක්‍රිකට් කණ්ඩායම නියෝජනය කිරීමට සමත්වූහ.\r\nරාජකීය විද්‍යාලය මෙවර පාසල් තරග වාරයේදී තරග 20 කට ක්‍රීඩාකරමින් කොළඹ වෙස්ලි, මහනුවර ධර්මරාජ, කෑගලු විද්‍යාලය, පාදුක්ක සිරි පියරතන සහ කැලණිය ශ්‍රී ධර්මාලෝක යන විදුහල්වලට එරෙහිව පූර්ණ ජයග්‍රහණ ලැබූවද යාපනය ශාන්ත ජෝන් විදුහල හමුවේ පරාජයට පත්විය.  \r\nකොළඹ රාජකීය විද්‍යාලයේ නායක පසිඳු සූරියබණ්ඩාර මෙවර පාසල් ක්‍රිකට් තරගාවලියේදී ශතක දෙකක් සහ අර්ධ ශතක 10 ක් සමගින් ලකුණු 1257 ක් රැස්කරමින් ලකුණු 1000 පසුකළ දෙවැනි පිතිකරු බවට පත්විය.\r\n කවිඳු මදුරුසිංහ (758), කමිල් මිෂාර (735), තරිඳු සේනාරත්න (699), භාග්‍ය දිසානායක (689) සහ ගයාන් දිසානායක (610) මෙවර පාසල් ක්‍රිකට් තරගාවලියේදී රාජකීය විද්‍යාලය වෙනුවෙන් ලකුණු 600 සීමාව පසුකළ පිතිකරුවෝ වූහ.\r\nමනුල පෙරේරා මෙවර පාසල් ක්‍රිකට් තරගාවලියේදී කඩුලු 81 ක් දවා ගනිමින් රාජකීය විද්‍යාලය වෙනුවෙන් වැඩිම කඩුලු දවාගත් පන්දු යවන්නා බවට පත්වී ඇති අතර කමිල් මිෂාර කඩුලු 52 ක් දවා ගනිමින් දෙවැනියට වැඩිම කඩුලු දවාගත් පන්දු යවන්නා විය.\r\nගල්කිස්ස සාන්ත තෝමස් විද්‍යාලය මෙවර පාසල් ක්‍රිකට් තරගාවලියේ තරග 19 කට සහභාගි වෙමින් කොළඹ නාලන්ද, කොළඹ ලුම්බිණි, මරදාන සහිරා, පන්නිපිටිය ධර්මපාල, මොරටුව වේල්ස් කුමර සහ කුරුණෑගල මලියදේව යන විද්‍යාල වලට එරෙහිව පූර්ණ ජයග්‍රහණ ලැබූ අතර කිසිදු තරගයක් පරාජයට පත්වී නොමැත.\r\nසාන්ත තෝමස් විද්‍යාලයේ නායක ඩෙලන් පීරිස් ලකුණු 468 ක් රැස්කරමින් පිත්තෙන්ද කඩුලු 63 ක් දවා ගනිමින් පන්දුවෙන්ද මෙවර පාසල් ක්‍රිකට් තරගාවලියේදී දස්කම් දැක්වීය.\r\nමනීෂ රූපසිංහ (663), මන්තිල විජේරත්න (593), සිතාර හපුහින්න (566) ගල්කිස්ස සාන්ත තෝමස් විද්‍යලය වෙනුවෙන් පිත්තෙන් දස්කම් දක්වමින් ලකුණු 500 සීමාව පසුකළ පිතිකරුවෝ වූහ.\r\nමෙවර පාසල් ක්‍රිකට් තරගාවලියේදී කඩුලු 67 ක් දවා ගනිමින් සාන්ත තෝමස් විද්‍යලය වෙනුවෙන් වැඩිම කඩුලු දවාගත් පන්දු යවන්නා බවට ශනෝන් ප්‍රනාන්දු පත්වී ඇති අතර තෙවින් ඊරියගම කඩුලු 23 ක් දවාගැනීමට සමත්වී ඇත.",
        "date": "2018-03-07 19:44:50",
        "sid": "348",
        "title": "සා. තෝමස් අභියෝගයට රාජකීය සූදානමක්",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ විස්සයි20 ක්‍රිකට් තරගාවලියේ පී.සරවනමුත්තු ක්‍රීඩාංගණයේ පැවැති පළමු අවසන් පූර්ව තරගයේදී ද්‍රවිඩ සංගම් පිලට එරෙහිව ලකුණු 42 ක ජයක් හිමිකර ගැනීමට සී.සී.සී. කණ්ඩායම අද (07 වැනිදා) සමත්විය.\r\nසී.සී.සී. පිල ඕවර 20 අවසානයේ කඩුලු 6 ක් දැවී ලකුණු 173 ක් රැස්කිරීමට සමත්විය. තුන් ඉරියව් ක්‍රීඩක වනිඳු හසරංග පන්දු 41 කදී හයේ පහර 4 ක් සහ හතරේ පහර 7 ක් සමගින් වේගවත් ලකුණු 74 ක් රැස්කරමින් සී.සී.සී. කණ්ඩායම ඉහළ ලකුණු සංඛ්‍යාවක් කරා රැගෙන යාමට සමත්විය.\r\nද්‍රවිඩ සංගම් පිලේ අනෙක් පන්දු යවන්නන්ට පහර පිට පහර වදින විට බිනුර ප්‍රනාන්දු ඕවර 4 කදී ලකුණු 15 කට කඩුලු 2 ක් දවාගත් නමුත් තම කණ්ඩායම පරාජයෙන් ගලවා ගැනීමට නොහැකිවිය.\r\nජයග්‍රහණය සදහා ලකුණු 174 ක ඉලක්කයක් හඹාගිය ද්‍රවිඩ සංගම් පිල ලකුණු 131 කට සීමා කිරීමට සචිත් පතිරණ ඇතුළු පන්දු යවන්නෝ සමත්වූහ. සචිත් පතිරණ ඕවර 4 ක් යවමින් ලකුණු 17 කට කඩුලු 4 ක් දවාගනිමින් පන්දුවෙන් දස්කම් දැක්වීය.",
        "date": "2018-03-07 20:23:41",
        "sid": "349",
        "title": "සී.සී.සී අවසන් තරගයට",
        "wid": "1"
    },
    {
        "category": "ක්‍රිකට්",
        "content": "ශෂාන් ප්‍රනාන්දුගේ පිතහරඹයත් නිපුන් ධනංජයගේ පන්දු යැවීමත් හමුවේ වෙන්නප්පුව ශාන්ත ජෝසප් වාස් විද්‍යාලය සහ හලාවත ශාන්ත මේරී විද්‍යාලය අතර හලාවත හරින්ද්‍ර කොරයා ක්‍රීඩාංගණයේදී පැවැති ‘සහෝදරයන්ගේ සංග්‍රාමය’ 9 වැනි වාර්ෂික ක්‍රිකට් තරගයේදී කඩුලු 10 ක ජයක් හිමිකර ගැනීමට ශාන්ත ජෝසප් වාස් විද්‍යාලය අද (7 වැනිදා) සමත්විය.\r\nකාසියේ වාසිය දිනාගත් හලාවත ශාන්ත මේරී විද්‍යාලය පළමුව පන්දුවට පහරදීම සදහා වෙන්නප්පුව ශාන්ත ජෝසප් වාස් විද්‍යාලයට ආරාධනා කළ අතර ඔවුන් ඕවර 57 කදී කඩුලු 9 ක් දැවී ලකුණු 328 ක් රැස්කරමින් ඉනිම අත්හිටුවීය.\r\nශෂින් ප්‍රනාන්දු නොදැවී ශතකයක් (102) රැස්කරමින් පිත්තෙන් දස්කම් දැක්වූ අතර ඔහුට අනගි සහයක් ලබාදුන් සොහාන් අනුරාධ (59) සහ අවිඳු ශෙහාර (නොදැවී 50) අර්ධ ශතක රැස්කිරීමට සමත්වූහ. ලකුණු 84 කට කඩුලු 5 ක් දවාගත් හලාවත ශාන්ත මේරී විද්‍යාලයේ උදිත් හිරුෂික පන්දුවෙන් දස්කම් දැක්වීය.\r\nපිළිතුරු ඉනිම ඇරඹූ හලාවත ශාන්ත මේරී විද්‍යාලයට පළමු ඉනිමේදී සියලුදෙනා දැවී රැස්කිරීමට හැකිවූයේ ලකුණු 161 ක් පමණි.  නිපුන් ධනංජය ලකුණු 53 කට කඩුලු 4 ක් සහ අවිඳු ශෙහාර ලකුණු 37 කට කඩුලු 3 ක් දවාගනිමින් හලාවත ශාන්ත මේරී විද්‍යාලය පළමු ඉනිමේදී අසරණ කිරීමට සමත්වූහ.\r\nලකුණු 167 ක් පසුපසින් සිටිමින් පිට පිට දෙවැනි වරටත් පන්දුවට පහරදීම සදහා පිටියට පිවිසි ශාන්ත මේරී විද්‍යාලයට සිය දෙවැනි ඉනිම සදහා රැස්කිරීමට හැකිවූයේ ලකුණු 171 ක් පමණි. ඉනිමක පරාජයෙන් ගැලවීමට ශාන්ත මේරී විද්‍යාලයට හැකිවුවද වෙන්නප්පුව ශාන්ත ජෝසප් වාස් විද්‍යාලයට වඩා ඉදිරියෙන් සිටීමට හැකිවූයේ ලකුණු 4 කින්ය.\r\nනිපුන් ධනංජය ලකුණු 69 කට කඩුලු 4 ක් දවාගනිමින් පන්දුවෙන් දස්කම් දැක්වූ අතර ශෂාන් ප්‍රනාන්දු ලකුණු 25 කට කඩුලු 2 ක් දවාගත්තේය.",
        "date": "2018-03-07 22:05:30 ",
        "sid": "350",
        "title": "ශා.ජෝසප් වාස් විද්‍යාලයට කඩුලු 10 ක ජයක්",
        "wid": "1"
    },
    {
        "category": "ක්‍රිකට්",
        "content": "බර ඉසිලීමේ පාඩම හරියටම උගන්වා තිබේ. එසවීමට ඇති බර කොපමණද, එහි සමබර දණ්ඩ කුමක්ද, බර ග්‍රහණය කරගත යුත්තේ කොතැනින්ද, වෙහෙස අවම ප්‍රමාණයක පවත්වා ගනිමින් සියලු ශක්තීන් එක්තැන් කර නිවැරදි ක්‍රමයට බර එසවිය යුත්තේ කෙලෙසද යන්න ශ්‍රී ලංකා කණ්ඩායම හොඳින්ම උගෙන සිටියේය.\r\nශ්‍රී ලංකා කණ්ඩායම මෙම බර ඉසිලීමේ පාඩම කියාදුන්නේ කවුරුන් විසින් වුවද ප්‍රධාන පුහුණුකරු චන්දික හතුරුසිංහ මෙන්ම පිතිහරඹ පුහුණුකරු තිලාන් සමරවීරත් පන්දු යැවීමේ පුහුණුකරු රුමේෂ් රත්නායකත් එහි ප්‍රබල කොටස්කරුවන් බව පිළිගත යුතුව තිබේ.\r\nඉන්දීය පිලට එරෙහිව කොළඹ ආර්. ප්‍රේමදාස ක්‍රීඩාංගණයේදී ශ්‍රී ලංකා කණ්ඩායම තමන් හමුවේ තිබූ ලකුණු 175 අභියෝගය කරා අවතීර්ණ වූයේ සැලසුම් සහගත ආකාරයෙනි. පළමු ඕවරයේදී ලබාගත හැකිවූයේ ලකුණු 6 ක් පමණක් වුවද ඉතිරි ඕවර 5 න් ලකුණු 69 ක් උදුරා ගැනීමට ශ්‍රී ලංකා පිතිකරුවෝ සමත් වූහ. අධිවේගී ඕවර 6 නිමා වෙද්දී ලකුණු 75 ක් පුවරුවේ තිබිණ. ඉතිරි ලකුණු 100 කරා යාමට තවත් ඕවර 14 ක් අතැතිව තිබිණ.\r\n“පළමු ඕවර 6 දී අපි ආක්‍රමණය කරා යා යුතුවම තිබුණා. ඉලක්කය ලකුණු 175 ක් වුණ නිසා අපට කිසියම් ජවයක් ඕනෑ කළා. ඇරත් මේක විස්සයි-20 ක්‍රිකට් නේ. ඉතින් අපි ආක්‍රමණයට ගියා” යයි පන්දු 37 කදී ලකුණු 66 ක් ලබාගනිමින් ශ්‍රී ලංකා ජයග්‍රහණයේ පදනම දැමූ කුසල් ජනිත් පෙරේරා තරගයෙන් පසුව කියා සිටියේය.\r\nආබාධයක් හේතුවෙන් බංග්ලාදේශයේදී පැවැති තුන්කොන් එක්දින තරගාවලියත් විස්සයි-20 තරගාවලියත් අහිමි කරගත් කුසල් ජනිත් නැවතත් කණ්ඩායමට එක්වූයේ ජවය කැටිකළ පිතිහරඹයකින් කණ්ඩායම ජයටැඹ කරා කැඳවාගෙන යමිනි.\r\nබංග්ලාදේශයේදී පැවැති තරගාවලියේ වීරයා වූ කුසල් මෙන්ඩිස් දෙවැනි ඕවරයේදීම දැවී ගිය නමුත් ඒ වෙනුවට පැමිණි කුසල් පෙරේරා කණ්ඩායමේ බර කරට ගත්තේය. මුහුණ දුන් දෙවැනි පන්දුවටම හයේ පහරකින් සංග්‍රහ කළ කුසල් ජනිත් වේග පන්දු යවන ශර්දුල් ඨාකූර්ගේ පළමු ඕවරයෙන් ලකුණු 27 ක් උදුරා ගත්තේ චිත්තාකර්ශනීය පහර කිහිපයකින්ම ඔහුට සංග්‍රහ කරමිනි. ඒ අතුරින් පන්දු යවන්නාගේ අත යටින් ගැසූ ස්ටේ්‍රට් ඩ්‍රයිව් පහරත් එක්ස්ට්‍රා කවර්ස්ට ඉහළින් ගැසූ හයේ පහරත් නරඹන්නන්ට කලකට අමතක නොවනු ඇත.\r\n“මම එයාට එහෙම ගහන්න හිතුවේ නෑ. ඒත් එයා පන්දුව එක්කෝ මැද අතඇරියා නැත්නම් පිත්තටම එව්වා.\r\nපන්දු දෙක තුනකට පස්සේ එයාට ගහන්න පුළුවන් කියලා මම හිතාගත්තා....ඇරත් මේක විස්සයි-20 තරගයක් නේ. මම ආක්‍රමණයට ගියා” යයි ශර්දුල් ඨාකූර් හමුවේ කළ ප්‍රහාරය සම්බන්ධයෙන් කුසල් පැවසීය.\r\nවමත් පිතිකරුවා එක අන්තයකින් සිය ආක්‍රමණය පවත්වාගෙන යද්දී සෙසු පිතිකරුවෝත් ඔහුගේ රිද්මයම පවත්වා ගනිමින් ඉදිරියට ගියහ. කෙසේ වෙතත් ඕවර 15 ක් නිමා වන විට ඉන්දියානුවෝ නැවතත් තරගයේ ග්‍රහණය දැඩිකිරීමට සූදානම් වූයේ ඒ වන විට කුසල්ගේ තර්ජනය නිමා වී තිබූ බැවිනි.\r\nශ්‍රී ලංකා පිලේ ජයග්‍රහණය වෙනුවෙන් අවසන් පන්දු 24 න් ලකුණු 35 ක් අවශ්‍යව තිබිණ. තිසර පෙරේරා සහ දසුන් ශානක පිටියේ සිටියහ. කණ්ඩායමේ බර ඔවුන් දෙදෙනා වෙත පැටවී තිබුණද බර ඉසිලීමේ පාඩම ඔවුන් දෙදෙනාත් දැන සිටියහ.\r\nඊළඟ ඕවර 2දී ලකුණු 27 ක් එක්වූවත් එහි තිබුණේ හයේ පහරක් සහ හතරේ පහර දෙකක් පමණි. ඉතිරි ලකණු සියල්ලම ඉතා විශිෂ්ට අයුරින් කඩුලු අතර දිවයමින් ලබාගත් ඒවා විය. තරගය අවසන් වන විට තිසර පෙරේරා පන්දු 10 කදී ලකුණු 22 ක් ලබා සිටියේ 220 ක ප්‍රවේගයක් (ප්‍රහාරාත්මක වේගයක්) රඳවා ගනිමිනි. දසුන් ශානකගේ ප්‍රවේගය 83.33 ක් විය.\r\nශ්‍රී ලංකා කණ්ඩායමේ සියලුම දෙනාට බර ඉසිලීමේ පාඩම හොඳින් උගන්වා ඇතැයි මුලින්ම කීවේ එබැවිනි.\r\n“කණ්ඩායමේ පුහුණු කාර්යමණ්ඩලය ඉතාමත් හොඳින් අපිත් එක්ක අදහස් හුවමාරු කරගන්නවා. තරගයකදී වගේම පුහුණුවීම්වලදීත් ඔවුන් අපිත් එක්ක කටයුතු කරන ආකාරය ඉතාමත් හොඳයි. මේ පුහුණු කාර්යමණ්ඩලය ඉතාමත් හොඳ සේවයක් කරනවා” යයිද කුසල් ජනිත් තරගයෙන් පසුව පැවැති පුවත් පත් සාකච්ඡාවේදී පැවසීය. ඒබ ව පෙනෙන්නටද තිබේ.\r\nආබාධයකට ලක්ව සිටීමෙන් පසුව කණ්ඩායමට එක්වූ නමුත් දේශීය තරග වලදී හොඳින් ලකුණු ලබාගත් හෙයින් නැවතත් කණ්ඩායමට පිවිසීමේදී අවශ්‍ය ආත්ම විශ්වාසය කුසල්ට තිබිණ.\r\nතරගයේ අධිවේගී (පලමුවෙන්ම යවනු ලබන) ඕවර 6 ඇතුළත ඉන්දීය පිලට ලබාගත හැකිවූයේ ලකුණු 40 ක් පමණි. එහෙත් ශ්‍රී ලංකා කණ්ඩායම ඕවර 6 කදී ලකුණු 75 ක් ලබාගැනීම හේතුවෙන් තරගයේ වාසිය කල්තබාම ශ්‍රී ලංකා පිල වෙත ඇදී ඒම වැළැක්විය නොහැකි විය. එවන් තත්ත්වයකදී මැදින් සිදුවන හානිය මඟහරවාගැනීමට කාලය තිබේ.\r\n“ඔවුන් තරගය අපෙන් ඉවතට ඇදගෙන ගියේ පළමු ඕවර 6 ඇතුළතදීමයි....පළමු ඕවර 10 අවසන් වුණාම ඒගොල්ලන්වත් ඒ තරම් වේගයෙන් ලකුණු ලබාගත්තේ නෑ....ඒක මේ දඟ පන්දු යවන්නන් හමුවේ ඕවරයකදී ලකුණු 10 ක් ගානේ ගන්න පුළුවන් තණතීරුවක් නෙමේ..ඒක මන්දගාමී තණතීරුවක්” යයි ඉන්දීය ආරම්භක පිතිකරු ෂිකාර් ධවාන් පැවසීය.\r\nඉන්දියානුවන් වුවද තරගයට පිවිසියේ පළමු ඕවර 6 දී හැකිතරම් විශාල ලකුණු සංඛ්‍යාවක් ලබාගැනීමේ අටියෙන් විය හැකිය. එහෙත් දුෂ්මන්ත චමීර විසින් රෝහිත් ෂර්මා දවාගනු ලැබීමත්, නුවන් ප්‍රදීප් විසින් සුරේෂ් රයිනා දවාගනු ලැබීමත් නිසා ඉන්දියානුවන්ගේ සැලසුම් අඩාල විය. ඊට කෙළින්ම වගකිව යුත්තා වූයේ පන්දුව පසුපස දිව යමින් විශිෂ්ට උඩපන්දු රැකීමක නිරත වු ජීවන් මෙන්ඩිස් මිස අනෙකකු නොවේ.\r\nකුසල් පෙරේරා ජාතික කණ්ඩායමට එක්වූයේ ආරම්භක පිතිකරුවකු ලෙසින් වූවත් පිතිකරු ලයිස්තුවේ ඕනෑම තැනකින් පන්දුවට පහරදීමට පැමිණීම ඔහුට අභියෝගයක් නොවේ.\r\n“ආරම්භක පිතිකරුවාගේ ස්ථානය මගේ අයිතියක් නොවේ. මට කණ්ඩායම ඇතුළේ කොයි ස්ථානය ලැබුණත් එයින් කණ්ඩායමට අවශ්‍ය දේ කරන්න මට පුළුවන් වෙන්න ඕනේ”\r\n“ඒක තීරණය කරන්නේ කණ්ඩායමේ කළමණාකාරීත්වය සහ තේරීම් කමිටුවයි. මට තියෙන්නේ මට පවරන දේ කරන්නයි” යයි ටෙස්ට් තරගවලදී අංක 6 ස්ථානයේද පන්දුවට පහර දී ඇති වමත්කාරයා පැවසීය.",
        "date": "2018-03-07 22:15:58",
        "sid": "351",
        "title": "සැලසුම් සහගතව බර ඉසිලීම",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ විස්සයි20 ක්‍රිකට් තරගාවලියේ ශූරතාව හිමිකර ගැනීමට එන්.සී.සී. කණ්ඩායම් අද (8 වැනිදා) සමත්විය. පී. සරවනමුත්තු ක්‍රීඩාංගණයේදී පැවැති අවසන් මහ තරගයේදී සී.සී.සී. කණ්ඩායමට එරෙහිව ලකුණු 6 ක ජයක් හිමිකර ගනිමින් ශූරතාවට හිමිකම් කීමට එන්.සී.සී. කණ්ඩායමට හැකිවිය.\r\nකාසියේ වාසිය දිනාගත් සී.සී.සී. කණ්ඩායම පළමුව පන්දුවට පහරදීම සදහා එන්.සී.සී. කණ්ඩායමට ආරාධනා කළ අතර ඔවුන් ඕවර 20 අවසානයේ කඩුලු 7 ක් දැවී ලකුණු 183 ක් රැස් කළේය. \r\nඑන්.සී.සී. කණ්ඩායමේ පළමු කඩුලු 2 ලකුණු 7 ක් තුළ දැවී යාමත් සමගින් තෙවැනි කඩුල්ල සදහා එක්වූ භානුක රාජපක්ෂ සහ මහේල උඩවත්ත පන්දු 85 කදී ලකුණු 126 ක සම්බන්ධතාවයක් ගොඩනැගූහ.\r\nවේගවත් පිතිහරඹයක නිරත වෙමින් භානුක රාජපක්ෂ සහ මහේල උඩවත්ත අර්ධ ශතක රැස්කරමින් එන්.සී.සී. කණ්ඩායමේ ලකුණු සංඛ්‍යාව ඉහළ දැමීමට සමත්වූහ. භානුක රාජපක්ෂ පන්දු 51 කදී හයේ පහර 5 ක් සහ හතරේ පහර 6 ක් සමගින් ලකුණු 79 ක් රැස්කළ අතර මහේල උඩවත්ත පන්දු 50 කදී හයේ පහර 3 ක් සහ හතරේ පහර 4 ක් සමගින් ලකුණු 68 ක් රැස් කිරීමට සමත්විය.\r\nනුවන් තුෂාර ඕවර 4 කදී ලකුණු 32 කට කඩුලු 4 ක් දවාගනිමින් සී.සී.සී. කණ්ඩායම වෙනුවෙන් පන්දුවෙන් දස්කම් දැක්වූයේය.\r\nජයග්‍රහණය සදහා ලකුණු 184 ක ඉලක්කයක් හඹාගිය සී.සී.සී. කණ්ඩායමට ඕවර 19.3 කදී සියලුදෙනා දැවී රැස්කිරීමට හැකිවූයේ ලකුණු 177 ක් පමණි. සචිත් පතිරණ සහ වනිඳු හසරංග වේගවත් ලකුණු රැස්කිරීමක නිරත වූවද ජයග්‍රහණයට එය ප්‍රමාණවත් නොවීය. පන්දු 26 කදී හයේ පහර 4 ක් සහ හතරේ පහර 3 ක් සමගින් ලකුණු 47 ක් රැස්කිරීමට සචිත් පතිරණ සමත්වූ අතර පන්දු 27 කදී හයේ පහර 3 ක් සහ හතරේ පහර 2 ක් සමගින් ලකුණු 42 ක් රැස්කිරීමට වනිඳු හසරංග සමත්විය.\r\nචාමික කරුණාරත්න ලකුණු 28 කට කඩුලු 4 ක් සහ ළහිරු කුමාර ලකුණු 31 කට කඩුලු 3 ක් දවාගනිමින් එන්.සී.සී. කණ්ඩායම ජයග්‍රහණය කරා රැගෙන යාමට සමත්වූහ.\r\nකඩුලු 17 බැගින් දවාගනිමින් තරගාවලියේ වැඩිම කඩුලු ලාභීන් වන ලසිත් මාලිංගට සහ ධනංජය ද සිල්වාට අද තරගයේදී දවාගැනීමට හැකිවූයේ එක් කඩුල්ලක් පමණි.",
        "date": "2018-03-08 16:32:16",
        "sid": "352",
        "title": "විස්සයි20 ශූරතාව එන්.සී.සී පිලට",
        "wid": "1"
    },
    {
        "category": "ක්‍රිකට්",
        "content": "පාකිස්තාන් සුපර් ලීග් විස්සයි20 ක්‍රිකට් තරගාවලියේ 17 වැනි තරගය ලෙස කුමාර් සංගක්කාර ක්‍රීඩා කරන මුල්තාන් සුල්තාන්ස් කණ්ඩායමට එරෙහිව ඩුබායි ක්‍රීඩාංගණයේදී ඊයේ (7 වැනිදා) පැවැති තරගයෙන් කඩුලු 2 ක තියුණු ජයක් අත්කර ගැනීමට කුවේටා ග්ලැඩියේටර්ස් කණ්ඩායම සමත් විය.\r\nමුල්තාන් සුල්තාන්ස් පිල වෙනුවෙන් විශිෂ්ට පන්දු යැවීමක නිතර වූ උමාර් ගුල් ග්ලැඩියේටර්ස් කණ්ඩායමේ බිඳවැටුණ කඩුලු 8 න් 6 කටම හිමිකම් කීවේය. සිය පළමු සහ දෙවැනි ඕවර වලදී කඩුල්ල බැගින් දවාගත් ගුල්, තෙවැනි සහ සිවුවැනි ඕවර වලදී කඩුලු 2 බැගින් දවාගනිමින් ග්ලැඩියේටර්ස් පිතිකරුවන් අසරණ කළේය. කෙසේ වුවත් ඔහුට සිය කණ්ඩායම පරාජයෙන් ගළවා ගැනීමට නොහැකි විය.\r\nජයග්‍රහණය සඳහා ලකුණු 153 ක ඉලක්කයක් හඹාගිය කුවේටා ග්ලැඩියේටර්ස් කණ්ඩායම පන්දුවක් ඉතිරිව තිබියදී කඩුලු 8 ක් දැවී එම ඉලක්කය පසුකර ගියේය.\r\nඅසාද් ශෆීක් (20) සහ ෂේන් වොට්සන් (26) එක්ව පළමු කඩුල්ල වෙනුවෙන් පන්දු 40 කදී ලකුණු 48 ක සම්බන්ධතාවක් ගොඩනගමින් ග්ලැඩියේටර්ස් කණ්ඩායමේ ජයග්‍රහණයට මනා අඩිතාලමක් දැමූහ. පන්දු 20 කදී වාර්තා වූ ශෆීක්ගේ ඉනිමට හතරේ පහර 4 ක් ඇතුළත් වූ අතර පන්දු 26 කදී වාර්තා වූ වොට්සන්ගේ ඉනිම හතරේ පහර 5 කින් සමන්විත විය.\r\nකිරන් පොලාඞ් යැවූ අවසන් ඕවරයේ 5 වැනි පන්දුවට හයේ පහරකින් සංග්‍රහ කළ හසන් ඛාන් ග්ලැඩියේටර්ස් කණ්ඩායමේ ජයග්‍රහණය සනිටුහන් කළේය. රිලී රූසොව් හයේ පහරක් සහ හතරේ පහර 2 ක් සමගින් ලකුණු 27 ක්ද, රමීස් රාජා හයේ පහරක් සහ හතරේ පහර 2 ක් සමගින් ලකුණු 22 ක්ද රැස්කරමින් ග්ලැඩියේටර්ස් කණ්ඩායම ජයග්‍රහණය කරවීම සඳහා සිය දායකත්වය සැපයූහ.\r\nපළමුවෙන් පන්දුවට පහරදුන් මුල්තාන් සුල්තාන්ස් කණ්ඩායම වෙනුවෙන් නායකත්වයේ ඉනිමක් ක්‍රීඩා කළ ෂොයිබ් මලික් පන්දු 43 කදී හයේ පහර 3 ක් සහ හතරේ පහර 4 ක් සමගින් නොදැවී ලකුණු 65 ක් රැස්කළේය. එහෙත් ආරම්භක පිතිකරුවන් වූ කුමාර් සංගක්කාර (0) සහ අහමඞ් ශේෂාඞ් (1) අඩු ලකුණු සංඛ්‍යාවන්ට දැවී යෑම නිසා සුල්තාන්ස් කණ්ඩායමට විශාල ලකුණු සංඛ්‍යාවක් කරා යෑමට තිබූ අවස්ථාව අහිමි වී ගියේය.",
        "date": "2018-03-08 18:06:59",
        "sid": "353",
        "title": "උමර් ගුල්ගේ උත්සාහය වතුරේ",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ අන්තර් පාසල් සීමිත ඕවර ක්‍රිකට් තරගාවලියේ I කොටසේ අර්ධ අවසන් පූර්ව වටයට සුදුසුකම් ලබාගැනීමට කැලණිය ගුරුකුල විදුහල සමත් විය.\r\n කටුනේරිය ශාන්ත සෙබස්තියන් විදුහල් ක්‍රීඩාංගණයේදී පැවැති පෙර අර්ධ අවසන් පූර්ව වටයේ තරගයකදී මීගමුව මාරිස්ටෙලා විදුහලට එරෙහිව කඩුලු 3 ක ජයක් අත්කර ගනිමින් ගුරුකුල විදුහල අර්ධ අවසන් පූර්ව වටයට සුදුසුකම් ලැබීය.\r\nජයග්‍රහණය සඳහා ලකුණු 199 ක ඉලක්කයක් පසුකර ගිය ගුරුකුල විදුහල පන්දු 16 ක් ඉතිරිව තිබියදී කඩුලු 7 ක් දැවී එය ඉලක්කය පසුකර ගිය අතර එහිදී නොදැවී ලකුණු 44 ක් රැස්කළ මලිඳු විදුරංග ගුරුකුල විදුහල ජයග්‍රහණය කරා ගෙන ගියේය.",
        "date": "2018-03-08 18:56:25",
        "sid": "354",
        "title": "ගුරුකුලය අර්ධ අවසන් පූර්ව වටයට",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ අන්තර් පාසල් සීමිත ඕවර ක්‍රිකට් තරගාවලියේ I කොටසේ අර්ධ අවසන් පූර්ව වටයට සුදුසුකම් ලබාගැනීමට කොළඹ තර්ස්ටන් විදුහල සමත් විය.\r\nතර්ස්ටන් විදුහල් ක්‍රීඩාංගණයේදී පැවැති පෙර අර්ධ අවසන් පූර්ව වටයේ තරගයකදී මරදාන  ශාන්ත ජෝෂප් විදුහලට එරෙහිව ලකුණු 47 ක ජයක් අත්කර ගනිමින් තර්ස්ටන් විදුහල අර්ධ අවසන් පූර්ව වටයට සුදුසුකම් ලැබීය.\r\nජයග්‍රහණය සඳහා ලකුණු 239 ක ඉලක්කයක් හඹා ගිය ශාන්ත ජෝෂප් විදුහලට ඕවර 43 ක් අවසානයේ සියලු දෙනා දැවී ලබාගත හැකි වූයේ ලකුණු 191 ක් පමණි. එහිදී දක්ෂ පන්දු යැවීමක නිරත වූ අයේෂ් හර්ෂණ ලකුණු 35 කට කඩුලු 4 ක් දවාගැනීමට සමත් වූ අතර ජනුෂ්ක ප්‍රනාන්දු සහ නිපුන් ලක්ෂාන් කඩුලු 2 බැගින් දවාගනිමින් පන්දුවෙන් දස්කම් දැක්වූහ.\r\nපළමුවෙන් පන්දුවට පහරදුන් තර්ස්ටන් විදුහල වෙනුවෙන් අර්ධ ශතක ලබාගැනීමට ඉමේෂ් විහඟ (89) සහ පන්සිළු දේෂාන් (නොදැවී 62) සමත් වූහ.",
        "date": "2018-03-08 19:37:05",
        "sid": "355",
        "title": "ඉමේෂ්-පන්සිළු-අයේෂ් තර්ස්ටන් පිල දිනවති",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ අන්තර් පාසල් සීමිත ඕවර ක්‍රිකට් තරගාවලියේ I කොටසේ අර්ධ අවසන් පූර්ව වටයට සුදුසුකම් ලබාගැනීමට බම්බලපිටිය ශාන්ත පීතර විදුහල සමත් විය.\r\nකොළඹ මුවර්ස් ක්‍රීඩාංගණයේදී පැවැති පෙර අර්ධ අවසන් පූර්ව වටයේ තරගයකදී ගාල්ල ඇලවීෂියස් විදුහලට එරෙහිව කඩුලු 6 ක ජයක් අත්කර ගනිමින් ශාන්ත පීතර විදුහල අර්ධ අවසන් පූර්ව වටයට සුදුසුකම් ලැබීය.\r\nජයග්‍රහණය සඳහා ලකුණු 202 ක ඉලක්කයක් හඹා ගිය ශාන්ත පීතර විදුහල පන්දු 16 ක් ඉතිරිව තිබියදී කඩුලු 4 ක් පමණක් දැවී එය ඉලක්කය පසුකර ගියේය. එහිදී සන්තුෂ් ගුණතිලක (62) සහ ශාලිත ප්‍රනාන්දු (නොදැවී 59) අර්ධ ශතක ලබාගනිමින් ශාන්ත පීතර විදුහල ජයග්‍රහණය කරා ගෙන ගියහ.",
        "date": "2018-03-08 19:39:07",
        "sid": "356",
        "title": "සන්තුෂ් - ශාලිත ශා.පීතරට ජය ගෙනෙති",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ අන්තර් පාසල් සීමිත ඕවර ක්‍රිකට් තරගාවලියේ I කොටසේ අර්ධ අවසන් පූර්ව වටයට සුදුසුකම් ලබාගැනීමට ගල්කිස්ස සාන්ත තෝමස් විදුහල සමත් විය.\r\nසාන්ත තෝමස් විදුහල් ක්‍රීඩාංගණයේදී පැවැති පෙර අර්ධ අවසන් පූර්ව වටයේ තරගයකදී කොළඹ ඩී.එස්. සේනානායක විදුහලට එරෙහිව ලකුණු 195 ක දැවැන්ත ජයක් අත්කර ගනිමින් සාන්ත තෝමස් විදුහල අර්ධ අවසන් පූර්ව වටයට සුදුසුකම් ලැබීය.\r\nජයග්‍රහණය සඳහා ලකුණු 246 ක ඉලක්කයක් හඹා ගිය ඩී.එස්. සේනානායක විදුහලට ඕවර 22.5 ක් අවසානයේ සියලු දෙනා දැවී ලබාගත හැකි වූයේ ලකුණු 50 ක් පමණි. එහිදී දක්ෂ පන්දු යැවීමක නිරත වූ කළණ පෙරේරා ලකුණු 12 කට කඩුලු 5 ක් දවාගැනීමට සමත් විය. ඩී.එස්. ඉනිම සුනුවිසුණු කර දැමීම සඳහා කළණට අනගි සහාහයක් දුන් ශැනෝන් ප්‍රනාන්දු ලකුණු 9 කට කඩුලු 3 ක් දවාගත්තේය.  \r\nපළමුවෙන් පන්දුවට පහරදුන් සාන්ත තෝමස් විදුහල වෙනුවෙන් අර්ධ ශතක ලබාගැනීමට සිතාර හපුහින්න (72), ඩෙලන් පීරිස් (62) සහ කළණ පෙරේරා (52) සමත් වූහ.",
        "date": "2018-03-08 19:51:36",
        "sid": "357",
        "title": "සා.තෝමස්ට ලකුණු 195 ක දැවැන්ත ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ අන්තර් පාසල් සීමිත ඕවර ක්‍රිකට් තරගාවලියේ I කොටසේ අර්ධ අවසන් පූර්ව වටයට සුදුසුකම් ලබාගැනීමට ගාල්ල රිච්මන්ඞ් විදුහල සමත් විය.\r\n ගාල්ල මහින්ද විදුහල් ක්‍රීඩාංගණයේදී පැවැති පෙර අර්ධ අවසන් පූර්ව වටයේ තරගයකදී කොළඹ මහානාම විදුහලට එරෙහිව කඩුලු 9 ක ජයක් අත්කර ගනිමින් රිච්මන්ඞ් විදුහල අර්ධ අවසන් පූර්ව වටයට සුදුසුකම් ලැබීය.\r\n ජයග්‍රහණය සඳහා ලකුණු 102 ක ඉලක්කයක් හඹා ගිය රිච්මන්ඞ් විදුහල ඕවර 14 ක් අවසානයේ එක් කඩුල්ලක් පමණක් දැවී එම ඉලක්කය පසුකර ගියේය. එහිදී නොදැවී ලකුණු 46 ක් ලබාගත් කමිඳු මෙන්ඩිස් රිච්මන්ඞ් විදුහලේ ජයග්‍රහණය ඉක්මන් කළේය.\r\nපළමුවෙන් පන්දුවට පහරදුන් මහානාම විදුහල ලකුණු 101 කට සීමා කිරීම සඳහා පුරෝගාමී වූ කමිඳු මෙන්ඩිස් ලකුණු 33 කට කඩුලු 3 ක්ද දවාගත්තේය.",
        "date": "2018-03-08 19:59:54",
        "sid": "358",
        "title": "කමිඳුගේ දස්කම් රිච්මන්ඩ් පිලට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ අන්තර් පාසල් සීමිත ඕවර ක්‍රිකට් තරගාවලියේ I කොටසේ අර්ධ අවසන් පූර්ව වටයට සුදුසුකම් ලබාගැනීමට මහනුවර ත්‍රිත්ව විදුහල සමත් විය.\r\nඅස්ගිරිය ජාත්‍යන්තර ක්‍රීඩාංගණයේදී පැවැති පෙර අර්ධ අවසන් පූර්ව වටයේ තරගයකදී කොළඹ ආනන්ද විදුහලට එරෙහිව කඩුලු 8 ක ජයක් අත්කර ගනිමින් ත්‍රිත්ව විදුහල අර්ධ අවසන් පූර්ව වටයට සුදුසුකම් ලැබීය.\r\nජයග්‍රහණය සඳහා ලකුණු 191 ක ඉලක්කයක් හඹා ගිය ත්‍රිත්ව විදුහල ඕවර 30 ක් අවසානයේ කඩුලු 2 ක් පමණක් දැවී එම ඉලක්කය පසුකර ගියේය. එහිදී අගනා ශතකයක් ලබාගත් හසිත බෝයගොඩ (112) ත්‍රිත්ව විදුහලේ ජයග්‍රහණය ඉක්මන් කළේය.",
        "date": "2018-03-08 20:07:04",
        "sid": "359",
        "title": "බෝයගොඩගේ ශතකයෙන් ත්‍රිත්ව පිලට ජය",
        "wid": "1"
    },
    {
        "category": "ක්‍රිකට්",
        "content": "‘මර්වින් ජේ. කුරේ’ අනුස්මරණ කුසලාන වෙනුවෙන් පැවැත්වෙන 26 වැනි ‘හරිත සටන’ වාර්ෂික මහා ක්‍රිකට් තරගය හෙට සහ අනිද්දා (09 සහ 10) දෙදින පානදුර නගර සභා ක්‍රීඩාංගනයේදී පැවැත්වේ.\r\nදෙවිදුහල් අතර මේ දක්වා පැවැති තරග 25 දී රාජකීය විදුහල තරග තුනක්ද, ශාන්ත ජෝන් විදුහල තරගයක් ද ජය ලබා තිබේ. අවසන් වරට රාජකීය විදුහල 2012 වසරේ චරිත් රුචිරංගගේ නායකත්වයෙන් ජය ලැබීය.\r\nමෙවර පානදුර රාජකීය විදුහල් පිලේ නායකයා ලෙස බනුර විජේසූරිය ද, ශාන්ත ජෝන් විදුහල් පිලේ නායකයා ලෙස රුක්‍ෂාන් දිසානායක ද, කටයුතු කරති.\r\nවයස 19 න් පහළ ‘සිංගර්’ කුසලාන තරගාවලියේ දෙවැනි කොටසේ ක්‍රීඩා කරන පානදුර රාජකීය විදුහල මෙම තරග වාරයේ තරග නවයකට සහභාගි වී හොරණ තක්‍ෂිලා සහ ශ්‍රී ජයවර්ධනපුර මහ විදුහල යන කණ්ඩායම්වලට එරෙහිව පළමු ඉනිමේ ජයග්‍රහණ දෙකක් ලබා තිබේ. රාජකීය විදුහල, කටුනේරිය ශාන්ත සෙබස්තියන් සහ කටුගස්තොට ශාන්ත අන්තෝනි විදුහල හමුවේ පරාජය වී ඇත.\r\nපානදුර ශාන්ත ජෝන් විදුහල වයස 19 න් පහළ ‘සිංගර්’ කුසලාන තරගාවලියේ පළමු කොටසේ ක්‍රීඩා කරමින් තරග 12 කට සහභාගි වී තරග අටක් විසඳුමකින් තොරව අවසන් කර ඇති අතර තරග හතරක් පරාජයට පත්වූ බව එම විදුහල පවසයි.\r\nදෙවිදුහල් අතර 19 වැනි වාර්ෂික සීමිත ඕවර ක්‍රිකට් තරගය ඉරිදා (11 වැනිදා) පානදුර මහජන ක්‍රීඩාංගණයේදීම පැවැත්වීමට නියමිතය.",
        "date": "2018-03-08 20:33:45",
        "sid": "360",
        "title": "පානදුර ‘හරිත සටන’ 9-10",
        "wid": "1"
    },
    {
        "category": "ක්‍රිකට්",
        "content": "මොරටු පුරයෙන් සිරිලක ක්‍රිකට් අඹරට පායා ආ තරු බොහෝය. 60 දශකයේදී ශ්‍රී ලංකා පාසල් ක්‍රිකට් පිටිිය දෙවනත් කළ දුලිප් මෙන්ඩිස් - ඩී. එස්. ද සිල්වා යුගයේ සිට 2018 පාසල් ක්‍රිකට් පිටිය සිය අණසකට නතුකරගෙන සිටින ප්‍රවීන් අබේවික්‍රම, නුවනිඳු ප්‍රනාන්දු සහ විශ්ව චතුරංග දක්වාම එහි වෙනසක් නැත.\r\nමේ සියලු දෙනාගේ දස්කම් දැකබලාගත හැකි මොරටු මහ රන් හටන හෙට සහ අනිද්දා (9 සහ 10) මොරටුව ද සොයිසා ක්‍රීඩාංගණයේදී පැවැත්වෙයි. මොරටුවේ පිහිටි ප්‍රබලතම පාසල් දෙකක් වන මොරටුව ශාන්ත සෙබස්තියන් විද්‍යාලයත් මොරටුව වේල්ස් කුමර විද්‍යාලයත් අතර පැවැත්වෙන මොරටු රන් හටනේ 68 වැනි ගැටුම මෙයයි.\r\nමොරටුව ශාන්ත සෙබස්තියන් විද්‍යාලය මෙවර පාසල් ක්‍රිකට් වාරයේදී තරග 18 කට සහභාගි වූ  ඇති අපරාජිත කණ්ඩායමකි. තරග 3 කදී පූර්ණ ජයග්‍රහණ අත්කරගත් ශාන්ත සෙබස්තියන් ක්‍රීඩකයෝ විසඳුමකින් තොරව නිමාවූ තරග 15 න් 8 කදීම මුල් ඉනිමේ ජයග්‍රහණ අත්කරගත්හ.\r\nවේල්ස් කුමර විදුහල තරග 16 කට සහභාගි වී තරග 7 ක් ජයගෙන තිබේ. තරග දෙකක් පරාජය වූ නමුත් ජය පැරදුමෙන් තොරව නිමාවූ තරග 7 න් තරග 5කදී මුල් ඉනිමේ ජයග්‍රහණ වාර්තා කර ඇත.\r\nඅපරාජිත කණ්ඩායම වන ශාන්ත සෙබස්තියන් පිල මෙහෙයවීමේ වගකීම තරූෂ ප්‍රනාන්දුට හිමිව තිබේ. ඉදිරිපෙළ පිතිකරුවකු වන තරූෂ මෙම පාසල් ක්‍රිකට් වාරයේදී ලකුණු 1000 පසුකළ දෙවැනි පිතිකරුවාද විය.\r\nපන්දු යැවීමෙන් කඩුලු 35 ක්ද දවාගෙන සිටින තරූෂට අමතරව සෙබස්තියන් පිතිකරු ලයිස්තුවේ විශ්වාසය හැකි තවත් පිතිකරුවෝ සිටිති. ඔවුන් අතුරින් නිශිත අභිලාෂ් (650) සහ ශනෙල් ප්‍රනාන්දු (575) දෙදෙනාම මෙම පාසල් ක්‍රිකට් වාරයේදී පිත්තෙන් හොඳ දස්කම් දැක්වූවෝ වෙති.\r\nශ්‍රී ලංකා යොවුන් පිල වෙනුවෙන් දිගින් දිගටම ක්‍රීඩා කළ හෙයින් ප්‍රවීන් ජයවික්‍රම සහ නුවනිඳු ප්‍රනාන්දු දෙදෙනාට ක්‍රීඩාකළ හැකිවූයේ පාසල් තරග අතළොස්සකට පමණි. ඉතාමත් දීප්තිමත් අනාගතයක් හිමි  ප්‍රවීන් ජයවික්‍රම වඩා ගොඩනැඟෙන සෙබස්කතියන් පන්දු යැවීමේ බලඇණිය ශක්තිමත් එකකි.\r\nවේල්ස් කුමර කණඩායම මෙහෙයවීමේ වගකීම මහත් බලාපොරොත්තු තැබිය හැකි පන්දු යවන්නකු වන සවිඳු පීරිස්ට පැවරී තිබේ. මේ වන විට සිය කඩුලු මල්ල 98 ක් දක්වා බරකරගෙන සිටින සවිඳු පීරිස්ගේ අරමුණ මහ තරගයේදී ඉතිරි කඩුලු දෙකත් දවාගනිමින් ද සොයිසා ක්‍රීඩාංගණයේ සිටින වේල්ස් කුමර කුමරියන්ට ජයඝෝෂා කිරීමේ වැඩිපුර අවස්ථාවක් දීමයි.\r\nපසුගිය වසරේදී වේල්ස් කුමර විදුහල් පිල මෙහෙයවූ විශ්ව චතුරංග 17 වැනි වියේ සිටම ශ්‍රී ලංකා 19 න් පහළ කණ්ඩායම නියෝජනය කළ ක්‍රීඩකයෙකි. ඉතා අවසනාවන්ත ලෙසින් මෙවර ලෝක කුසලාන තරගාවලිය ඔහුට අහිමි වූවත් එහි වාසිය වේල්ස් කුමර විදුහල් පිලට ලැබිණ. මෙවර පාසල් ක්‍රිකට් වාරයේදී චතුරංගගේ පිත්තෙන් ගලා ආ ලකුණු සංඛ්‍යාව 850 ඉක්මවයි. අවිඳු ප්‍රනාන්දු සහ සඳුන් ප්‍රනාන්දු දෙදෙනාත්  මෙම තරගවාරයේදී පිත්තෙන් ලකුණු 600 ඉක්මවූ ක්‍රීඩකයෝ වෙති.\r\nවේල්ස් කුමර පන්දු යැවීම ගොඩනැඟෙන්නේ වමත් දකුණත් දඟ පන්දු යවන්නන් දෙදෙනකු වන සවිඳු පීරිස් සහ කෞමාල් නානායක්කාර දෙදෙනා වටාය. මේ දෙදෙනා එක්ව මෙවර පාසල් තරගවාරයේදී බිම දැමූ කඩුලු සංඛ්‍යාව 172 කි. ආරම්භක වේග පන්දු යවන්නන් දෙදෙනා වන නදූක ප්‍රනාන්දු සහ අවිඳු ප්‍රනාන්දු බලාපොරොත්තු තැබිය හැකි පන්දු යවන්නෝ වෙති.\r\nමෙතෙක් පැවැති මහ තරග 67 දී වේල්ස් කුමර විදුහල තරග 6 ක් ජයගෙන ඇති අතර ශාන්ත සෙබස්තියන් විදුහල තරග 3 ක් ජයගෙන තිබේ. මොරටු රන් හටනේ අවසන් වරට විසඳුමක් ලැබුණේ 2011 දී සනිත ද මැල්ගේ නායකත්වයෙන් ශාන්ත සෙබස්තියන් පිල ජයගැනීමෙනි.",
        "date": "2018-03-08 20:57:18",
        "sid": "361",
        "title": "තියුණු සටනක බලාපොරොත්තුවක්",
        "wid": "1"
    },
    {
        "category": "ක්‍රිකට්",
        "content": "ශීකර් ධවාන්ගේ (55) පිතිහරඹය හමුවේ ‘නිදහස් කුසලාන’ තුන්කොන් විස්සයි20 ක්‍රිකට් තරගාවලියේදී බංග්ලාදේශයට එරෙහිව ආර්.ප්‍රේමදාස ක්‍රීඩාංගණයේ පැවැති දෙවැනි තරගයෙන් කඩුලු 6 ක ජයක් හිමිකර ගැනීමට ඉන්දියාව අද (8 වැනිදා) සමත්විය.\r\nජයග්‍රහණය සදහා ලකුණු 140 ක ඉලක්කයක් හඹාගිය ඉන්දීය කණ්ඩායම පන්දු 8 ක් ඉතිරිව තිබියදීම තරගයේ ජයග්‍රහණය තහවුරු කරගැනීමට සමත්විය.\r\nප්‍රවේගාරී පිතිකරු නායක රෝහිත් ශර්මා ලකුණු 17 කට දවාගනිමින් ඉන්දිය පිතිකරුවන්ට තර්ජනයක් එල්ල කිරීමට බංග්ලාදේශ පන්දු යවන්නන් උත්සහ කළද අනෙක් අන්තයේ පන්දුවට පහරදුන් ශීකර් ධවාන් සිය 6 වැනි විස්සයි20 අර්ධ ශතකය පන්දු 35 කදී ලබාගැනීමට සමත්විය. ටස්කින් අහමඞ්ගේ පන්දු හමුවේ ලිටන් දාස් අතට උඩපන්දුවක් දෙමින් ශීකර් ධවාන් දැවීයන විට පන්දු 43 කදී හයේ පහර 2 ක් සහ හතරේ පහර 5 ක් සමගින් ලකුණු 55 ක් රැස්කර සිටියේය.\r\nඉන්දීය ඉනිමේ කඩුලු 2 ක් ලකුණු 40 ක් තුළ දැවී ගිය පසු තෙවැනි කඩුල්ල සදහා ශීකර් ධවාන් සහ සුරේෂ් රයිනා එක්ව පන්දු 54 කදී ලකුණු 68 ක සම්බන්ධතාවයක් ගොඩනැගූහ.\r\nසුරේෂ් රයිනා දැවීයන විට පන්දු 27 කදී හයේ පහරක් සහ හතරේ පහරක් සමගින් ලකුණු 28 ක් රැස්කළ අතර තරගය නිමාවන තෙක් කඩුල්ලේ රැඳී සිටි මනීෂ් පාන්ඬේ පන්දු 19 කදී හතරේ පහර 3 ක් සමගින් ලකුණු 27 ක් ලබාගත්තේය.\r\nඉන්දීය පිතිකරුවන් මෙල්ල කිරීමට බංග්ලාදේශ නායකයා පන්දු යවන්නන් හත් දෙනෙකු යොදා ගත්තද ඉන් උපරිම ඵල නෙලා ගැනීමට නොහැකිවිය.\r\nපළමුව පන්දුවට පහරදුන් බංග්ලාදේශය ඕවර 20 අවසානයේ කඩුලු 8 ක් දැවී ලකුණු 139 ක් රැස්කිරීමට සමත්විය.\r\nශර්දුල් ඨාකූර් විසින් යවන ලද තරගයේ 5 වැනි ඕවරයේ තෙවැනි පන්දුවේදී ලකුණු 7 ක් ලබාසිටි ටමීම් ඉක්බාල් කඩුල්ල මුවා කිරීමේ වරදට හසුකර ගැනීමට ඉන්දීය ක්‍රීඩකයෝ ඉල්ලීමක් කළ අතර ප්‍රධාන විනිසුරු විසින් ඔහු දැවී ගිය බවට තීරණය කළේය. ඉන් සැහීමකට පත්නොවූ ටමීම් ඉක්බාල් විනිසුරු තීරණය විමසීමේ ක්‍රමවේදය ඉල්ලා සිටි අතර පුණරූපන නැරඹීමේදී පන්දු පා ඉන්නෙන් පිටත පතිත වීම හේතුවෙන් තෙවැනි විනිසුරු විසින් ඔහු දැවී නොගිය බවට තීරණය කළේය.\r\nපස්වැනි ඕවරයේ සිවුවැනි සහ පස්වැනි පන්දු වලට හතරේ පහර දෙකක් ගැසූ තමීම් ඉක්බාල් එම ඕවරයේ අවසන් පන්දුවේදී දවාගැනීමට ශර්දුල් ඨාකූර් සමත්විය. ජයදේව් උනද්කට් අතට උඩපන්දුවක් දෙමින් දැවීයන විට ටමීම් ඉක්බාල්ට රැස්කිරීමට හැකිවූයේ ලකුණු 15 ක් පමණි.\r\nඉන්දීය පන්දු යවන්නන් හමුවේ දැඩි පීඩනයකට ලක්වීම හේතුවෙන් බංග්ලාදේශ පිතිකරුවන්ට ලොකු ලකුණු සංඛ්‍යාවක් කරා යෑමට නොහැකිවූ අතර ලකුණු 30 සීමාව පසුකිරීමට හැකිවූයේ පිතිකරුවන් දෙදෙනෙකුට පමණි.\r\nලිටන් දාස් පන්දු 30 කදී හතරේ පහර 3 ක් සමගින් ලකුණු 34 ක් රැස්කරමින් බංග්ලාදේශ කණ්ඩායම වෙනුවෙන් වැඩිම ලකුණු රැස්කළ පිතිකරුවා බවට පත්වූ අතර පන්දු 26 කදී හයේ පහරක් සහ හතරේ පහර 3 ක් සමගින් ලකුණු 30 ක් ලබාගැනීමට සබීර් රහමාන්ට හැකිවිය.\r\nවේගපන්දු යවන ක්‍රීඩක ජයදේව් උනද්කට් යවන ලද ඕවර 4 තුළදී ලකුණු 38 ක් උදුරා ගැනීමට බංග්ලාදේශ පිතිකරුවෝ සමත්වූවද කඩුලු 3 ක් දවාගැනීමට ඔහුට හැකිවිය. ශ්‍රී ලංකාව සමගින් පැවැති පළමු තරගයේදී විස්සයි20 වරම් හිමිකරගත් විජේ ශංකර්ට එම තරගයේදී කඩුලු දවාගැනීමට අසමත් වුවද අද තරගයේදී බංග්ලාදේශයට එරෙහිව කඩුලු 2 ක් දවාගත්තේය.\r\nයුස්වේන්ද්‍ර චහල් බංග්ලාදේශ පන්දු යවන්නන්ට දැඩි පීඩනයක් ඇති කරමින් සිය ඕවර 4 ලකුණු 19 කට සීමා කරමින් කඩුල්ලක් දවා ගත්තේය.\r\nශ්‍රී ලංකාව සමගින් පළමු තරගයට ක්‍රීඩාකළ ඉන්දීය කණ්ඩායමේ කිසිදු වෙනස්කමක් සිදුකර නොමැතිවම මෙම තරගයටද සහභාගීවූ අතර කාසියේ වාසිය දිනාගත් නායක රෝහිත් ශර්මා පළමුව පන්දු රැකීමට තීරණය කළේය.",
        "date": "2018-03-08 22:32:26 ",
        "sid": "362",
        "title": "ඉන්දියාවට කඩුලු 6 ක ජයක්",
        "wid": "1"
    },
    {
        "category": "ක්‍රිකට්",
        "content": "",
        "date": "2018-03-08 23:01:59",
        "sid": "363",
        "title": "ඉන්දීය - බංග්ලාදේශ ‘නිදහස් කුසලාන’ විස්සයි20 තරගය",
        "wid": "1"
    },
    {
        "category": "ක්‍රිකට්",
        "content": "ඇන්ඩි සොලමන්ස්ගේ (124) විශිෂ්ඨ පිතිහරඹය හමුවේ අන්තර් සමාජ එක්දින ක්‍රිකට් තරගාවලිය ආරම්භ කරමින් කටුනායක නිදහස් වෙළඳ කළාපීය ක්‍රීඩාංගණයේදී අද (09 වැනිදා) පැවැති තරගයෙන් එස්.එස්.සී. කණ්ඩායමට එරෙහිව කඩුලු 4 ජයක් හිමිකර ගැනීමට සැරසන්ස් කණ්ඩායම සමත්විය.\r\nජයග්‍රහණය සදහා ලකුණු 221 ක ඉලක්කයක් හඹාගිය සැරසන්ස් කණ්ඩායම ඕවර 42 කදී කඩුලු 6 ක් දැවී එම ඉලක්කය් පහසුවෙන් ජයගැනීමට සමත්විය.\r\nවේගවත් පිතිහරඹයක නිරතවූ ඇන්ඩි සොලමන්ස් පන්දු 87 කදී හයේ පහර 5 ක් සහ හතරේ පහර 16 ක් සමගින් ලකුණු 124 ක් රැස්කිරීමට සමත්වූ අතර දේශීය තරගයකදී ඔහු රැස්කළ වැඩිම ලකුණු සංඛ්‍යාවද වන්නේය.\r\nතනුක දාබරේ සමගින් එක්ව දෙවැනි කඩුල්ල සදහා ලකුණු 59 ක සම්බන්ධතාවයක් ගොඩනැගූ ඇන්ඩි සොලමන්ස් සිවුවැනි කඩුල්ල සදහා ගමිඳු අමරසිංහ සමගින් ලකුණු 56 ක සම්බන්ධතාවයක් ගොඩනැගීය.\r\nසචිත්‍ර සේනානායක ඕවර 10 ක් යවමින් ලකුණු 29 කට කඩුලු 2 ක් දවාගත්තේය.\r\nකාසියේ වාසිය දිනාගත් සැරසන්ස් කණ්ඩායම පළමුව පන්දුවට පහරදීම සදහා එස්.එස්.සී. කණ්ඩායමට ආරාධනා කළ අතර ඕවර 50 අවසානයේ සියලුදෙනා දැවී ලකුණු 220 ක් රැස්කිරීමට සමත්විය.\r\nපළමු කඩුලු 2 ලකුණු 30 ක් තුළ දැවීයාමත් සමගින් තෙවැනි කඩුල්ල සදහා එක්වූ දිමුත් කරුණාරත්න සහ චාමර කපුගෙදර පන්දු 79 කදී ලකුණු 79 ක සම්බන්ධතාවයක් ගොඩනැගූහ.\r\nදිමුත් කරුණාරත්න පන්දු 72 කදී හතරේ පහර 6 ක් සමගින් ලකුණු 65 ක් රැස්කළ අතර චාමර කපුගෙදර පන්දු 37 කදී හතරේ පහර 5 ක් සමගින් ලකුණු 34 ක් රැස්කළේය.\r\nලකුණු 156 කට කඩුලු 7 ක් දැවී දැඩි අසීරූතාවයක සිටි එස්.එස්.සී. කණ්ඩායම තරමක් දුරට ගොඩගැනීමට අටවැනි කඩුල්ල සදහා ලකුණු 47 ක සම්බන්ධතාවයක් ගොඩනැගූ ධම්මික ප්‍රසාද් (36) සහ ජෙෆ්රි වැන්ඩසේ (35) සමත්වුහ.\r\nසාලිය සමන් සහ රොෂාන් ජයතිස්ස කඩුලු 3 බැගින් දවාගත් අතර සචිත්‍ර පෙරේරා කඩුලු 2 ක් දවාගනිමින් පන්දුවෙන් දස්කම් දැක්වීය.",
        "date": "2018-03-09 17:28:13 ",
        "sid": "364",
        "title": "සැරසන්ස්ට පෙරළිකාර ජයක්",
        "wid": "1"
    },
    {
        "category": "ක්‍රිකට්",
        "content": "යාපනය මැදි විදුහල සහ යාපනය ශාන්ත ජෝන් විදුහල අතර යාපනය මැදි විදුහල්  ක්‍රීඩාංගණයේදී පැවැත්වෙන 112 වැනි ‘උතුරු සටන’ වාර්ෂික මහ ක්‍රිකට් තරගයේ දෙවැනි දිනය වූ අද (9 වැනිදා) අවසන්වන විට දෙවැනි ඉනිම සඳහා පන්දුවට පහරදෙමින් සිටි ශාන්ත ජෝන් විදුහල ලකුණු 8 කට කඩුලු 4 ක් බිඳවැටී අසීරු අඩියකට පත්ව සිටියේය.\r\nඉනිමක පරාජයකින් ගැළවීම සඳහා ලකුණු 111 ක් රැස්කිරීමේ අරමුණින් දෙවැනි ඉනිම ඇරඹූ ශාන්ත ජෝන් විදුහලේ මුල් පිතිකරුවන් සිවුදෙනා ඕවර 5.2 ක් අවසානයේ පිටියෙන් ඉවත් කිරීමට එස්. මධුෂාන් සහ එස්. සුජාන් සමත් වූහ. ඒ අනුව තරගයේ අවසන් දිනය වන හෙට (10 වැනිදා) ශාන්ත ජෝන් විදුහලට ඉනිමක පරාජයකින් ගැළවීම සඳහා ඉතිරි කඩුලු 6 ආරක්ෂා කරගනිමින් තවත් ලකුණු 103 ක් රැස්කිරීමට සිදුවනු ඇත.\r\nතරගයේ පළමු දිනය වූ ඊයේ (8 වැනිදා) තරගය නතර කරන විට කඩුල්ලක් දැවී ලකුණු 43 ක් ලබා සිටි යාපනය මැදි විදුහල් ක්‍රීඩකයෝ අද දිනයේදී සිය පළමු ඉනිමට තවත් ලකුණු 285 ක් අලුතින් එක්කරගත්හ. එහිදී දක්ෂ පන්දු යැවීමක නිතර වූ ශාන්ත ජෝන් විදුහලේ කේ. කපිල්රාජ්, ලකුණු 96 කට කඩුලු 5 ක් දවාගැනීමට සමත් විය.\r\nපළමු ඉනිමේදී යාපනය මැදි විදුහල වෙනුවෙන් අර්ධ ශතක ලබාගැනීමට ඒ. ජයදර්ෂන් (77), ආර්. රාජ්ක්ලිනිටන් (නොදැවී 53) සහ එස්. මධුෂාන් (52) සමත් වූ අතර එස්. තසෝබන් (49) අර්ධ ශතකය පෙනි පෙනී ඉතා අවාසනාවන්ත ලෙස දැවී ගියේය.",
        "date": "2018-03-09 20:43:21",
        "sid": "365",
        "title": "ශාන්ත ජෝන් විදුහල අසීරු අඩියක",
        "wid": "1"
    },
    {
        "category": "ක්‍රිකට්",
        "content": "වමතින් පාදඟ පන්දු යවන ක්‍රීඩක මනුල පෙරේරාගේ විශිෂ්ඨ පන්දු යැවීම හමුවේ එස්.එස්.සී ක්‍රීඩාංගණයේදී පැවැත්වෙන 139 වැනි ‘නිල් මහ සටන’ වාර්ෂික ක්‍රිකට් තරගයේ පළමුව පන්දුවට පහරදුන් ගල්කිස්ස ශාන්ත තෝමස් විද්‍යාලයට කඩුලු 9 ක් දැවී රැස්කිරීමට හැකිවූයේ ලකුණු 166 ක් පමණි. තණතිල්ලේ පන්දුව හැසිරෙන ආකාරය අනුව තවත් දුරටත් පන්දුවට පහරදීමට වඩා පන්දු යැවීම යෝග්‍ය යැයි සිතූ ශාන්ත තෝමස් විද්‍යාලීය නායකයා පළමු ඉනිම අත්හිටුවීමට තීරණය කළේය.\r\nලකුණු 34 ක් රැස්කළ සිතාර හපුහින්න ශාන්ත තෝමස් විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්විය.\r\nතරගයේ පළමු දිනය වූ අද (9 වැනිදා) ක්‍රීඩාව අවසන් වනවිට පළමු ඉනිම සඳහා පන්දුවට පහරදෙමින් සිටි කොළඹ රාජකීය විද්‍යාලයේ කඩුලු 3 ක් ලකුණු 33 ක් තුළ දවාගනිමින් තරගයේ වැඩි වාසී අත්කර ගැනීමට ශාන්ත තෝමස් පන්දු යවන්නෝ සමත්වූහ.\r\nවමතින් පාදඟ පන්දු යවන ක්‍රීඩක කළණ පෙරේරා ලකුණු 13 කට කඩුලු 3 ක් දවාගනිමින් පන්දුවෙන් දස්කම් දැක්වීය. ශාන්ත තෝමස් විද්‍යාලය පළමු ඉනිමේදී රැස්කළ ලකුණු සංඛ්‍යාවට වඩා රාජකීය විද්‍යාලය තවත් ලකුණු 133 ක් පසුපසින් සිටී.\r\n‘නිල් මහ සටන’ වාර්ෂික ක්‍රිකට් තරගය තුන්දින තරගයක් වන අතර හෙට (10 වැනිදා) තරගයේ දෙවැනි දිනයයි.",
        "date": "2018-03-09 20:45:30",
        "sid": "366",
        "title": "තෝමසුවෝ ග්‍රහණය දැඩිකරති",
        "wid": "1"
    },
    {
        "category": "ක්‍රිකට්",
        "content": "කෞමාල් නානායක්කාරගේ (45/6) සහ සවිඳු පීරිස්ගේ (49/4) දක්ෂ පන්දු යැවීම හමුවේ 68 වැනි ‘රන් හටන’ වාර්ෂික මහ ක්‍රිකට් තරගයේ පළමු පන්දුවට පහරදුන් ශාන්ත සෙබස්තියන් විද්‍යාලයට රැස්කිරීමට හැකිවූයේ ලකුණු 159 ක් පමණි. මොරටුව ද සොයිසා ක්‍රීඩාංගණයේදී පැවැත්වෙන මෙම තරගය අද (9 වැනිදා) ආරම්භ විය.\r\nශාන්ත සෙබස්තියන් විද්‍යාලීය පිතිකරුවන්ට ලකුණු අතරට පැමිණීමට අවස්ථාවක් නොදුන් වමතින් පා දඟ පන්දු යවන ක්‍රීඩක කෞමාල් නානායක්කාර සහ පිට දඟ පන්දු යවන සවිඳු පීරිස්ට තරමක් හෝ තර්ජනයක් වූයේ ලකුණු 32 ක් රැස්කළ ජනිෂ්ක පෙරේරා පමණි.\r\nපළමු දිනය අවසන්වන විට පළමු ඉනිම සඳහා පන්දුවට පහරදෙමින් සිටි මොරටුව වේල්ස් කුමර විද්‍යාලය කඩුලු 3 ක් දැවී ලකුණු 76 ක් රැස්කර සිටියේය. වේල්ස් කුමරුවෝ ශා. සෙබස්තියන් විද්‍යාලීය පළමු ඉනිමේදී රැස්කළ ලකුණු සංඛ්‍යාවට වඩා ලකුණු 83 ක් පසුපසින් සිටිති.\r\nසඳුන් ප්‍රනාන්දු ලකුණු 30 ක් සහ අවිඳු ප්‍රනාන්දු ලකුණු 18 ක් රැස්කරමින් නොදැවී කඩුල්ලේ රැඳී සිටින අතර තාෂික් පෙරේරා ලකුණු 17 කට කඩුලු 2 ක් දවාගත්තේය.\r\nකාසියේ වාසිය දිනාගත් මොරටුව වේල්ස් කුමර විද්‍යාලය පළමුව පන්දුවට පහරදීම සදහා මොරටුව ශාන්ත සෙබස්තියන් විද්‍යාලයට ආරාධනා කළේය.\r\nහෙට (9 වැනිදා) තරගයේ දෙවැනි සහ අවසන් දිනයයි.",
        "date": "2018-03-09 20:49:38",
        "sid": "367",
        "title": "සෙබස්තියන් පිල අමාරුවේ",
        "wid": "1"
    },
    {
        "category": "ක්‍රිකට්",
        "content": "වසරකට එක හමාරකට ඉහතදී ශ්‍රී ලංකා කණ්ඩායමට ප්‍රශ්න නම් ඕනෑවටත් වඩා තිබිණ. පුහුණුකරු කණ්ඩායම හැර ගියේය. නායකයා ඉල්ලා අස්විය. පාකිස්තානයට යන්නට බෑ කී නායකයා ඉවත් කර තවත් අයකු පත්කරනු ලැබිණ. එහෙත් ප්‍රතිඵල වෙනස් නොවීය.\r\n“අපිට දැන් ක්‍රිකට් එපා වෙලා...අපි දැන් ක්‍රිකට් බලන්නේවත් නෑ” යයි ක්‍රීඩාලෝලීන් කීවේ ශ්‍රී ලංකා කණ්ඩායම දිගින් දිගටම පරාජයන් වැලකට මුහුණ දුන් බැවිනි. එහෙත් චන්දික හතුරුසිංහ මහතා ශ්‍රී ලංකා කණ්ඩායමේ පුහුණුකරුවා ලෙසින් පත්වී ආපසු සියල්ල ආපිට හැරුණේ ඇදහිය නොහැකි අයුරිනි.\r\nබංග්ලාදේශයේදී පැවැති තුන්කොන් තරගාවලියත්, ටෙස්ට් තරගාවලිය මෙන්ම විස්සයි-20 තරගාවලියත් ජයගැනීමත් සමගින් ශ්‍රී ලංකා කණ්ඩායම අතහැර ගොස් සිටි කීර්තිය නැවතත් ඔවුන් සොයා ආවේය. නිදහස් කුසලාන තරගාවලියේ පළමු තරගයේදීම ඉන්දියාව පරාජය කිරීමට ශ්‍රී ලංකා කණ්ඩායම සමත් වූයේ නිත්‍ය නායක ඇන්ජලෝ මැතිව්ස් මෙන්ම තවත් ප්‍රබල ක්‍රීඩකයකු වන අසේල ගුණරත්නත් තුවාල ලබා සිටියදීය.\r\nශ්‍රී ලංකා කණ්ඩායම සහභාගි වන තරගයක් නැරඹීමේ නොතිත් ආශාවෙන් මඬනා ලද ක්‍රිකට් ලෝලීහු කොළඹ මේට්ලන්ඞ් පෙදෙසේ පිහිටි ශ්‍රී ලංකා ක්‍රිකට් මූලස්ථානය වටකරගෙන සිටි අයුරු ඊයේ දක්නට ලැබිණ. ශ්‍රී ලංකාව සහ බංග්ලාදේශය අතර හෙට (10 වැනිදා) පැවැත්වෙන තරගයේ සියලුම ප්‍රවේශපත් ඒ වන විටත් විකිණී හමාර වී තිබිණ. ක්‍රීඩා ලෝලීන්ට තදබදයකින් තොරව ආර්. ප්‍රේමදාස ක්‍රීඩාංගණයට ඇතුළු වීම සඳහා හෙට පස්වරු 3.00 සිට ගේට්ටු විවර කරන බවත් ශ්‍රී ලංකා ක්‍රිකට් ආයතනය නිවේදනය කළේය.\r\nමාස දෙකක් ඇතුළත සියල්ල ආපසු හැරවීමේ රහස කුමක්ද ?\r\n“මම නිතරම කියන කතාවක් තමයි අපේ කණ්ඩායමේ දක්‍ෂතා ඕනෑ තරම් තියනවා කියන එක. ප්‍රශ්නය තිබුණේ ක්‍රීඩකයන්ගේ මනසේ. මා හිතන්නේ හතුරු (පුහුණුකරු චන්දික හතුරුසිංහ මහතා) ඇවිත් හරි තැනින් ප්‍රශ්නය අල්ලා ගත්තා. එයා ක්‍රීඩකයන්ගේ මනස වෙනස් කළේ ක්‍රීඩකයන්ටම නිදහසේ හිතල වැඩ කරන්න දීමෙන්” යයි ශ්‍රී ලංකා කණ්ඩායමේ පන්දු යැවීමේ පුහුණුකරු රුමේෂ් රත්නායක මහතා පැවසීය.\r\nනිදහස් කුසලාන තරගාවලියේදී ශ්‍රී ලංකාව සහ බංග්ලාදේශය අතර පැවැත්වීමට නියමිත තරගයට පෙර අද (9 වැනිදා) පැවැති පුවත් පත් සාකච්ඡාවේදී රුමේෂ් රත්නායක මහතා මේ බව කියා සිටියේය. රත්නායක මහතාගේ කියමනේ සත්‍යතාව මැන බැලීමට නම් ඉන්දියාවට එරෙහිව පැවති තරගයේ 12 වැනි ඕවරයේදී කුසල් ජනිත් පෙරේරා විසින් සුරේෂ් රයිනාගේ පන්දුවක් හමුවේ ගැසූ හයේ පහර දෙස හැරී බැලිය යුතුය. එය ටක්කෙටම නිවැරදිව ගැසූ නොපිට පහරක් විය.\r\n“එතැන තියෙන්නේ බුද්ධිමත්ව හිතලා වෙනස් යමක් කිරීමයි. ඔහු ක්‍රීඩකයන්ට අවසර දුන්නේත් ඒකටමයි. කිසිවකු අසාර්ථක වෙන අවස්ථාවකදීත්...... ‘හරි, කමක් නෑ....ඒකත් ඇති. අපි ඊළඟ අවස්ථාවේදී උත්සාහ කරමු’ කියලා ඔහු කියයි” යයිද රත්නායක මහතා පැවසීය.\r\nනිදහස් කුසලාන තරගාවලියේදී බංග්ලාදේශය මුණගැසීමට ශ්‍රී ලංකා කණ්ඩායම පිටියට පිවිසෙන්නේ තම තමන් කෙරේ එවන් ආත්ම විශ්වාසයක් ඇතිවය. එහෙත් ශ්‍රී ලංකා කණ්ඩායමේ තේමා පාඨය වන්නේ දස්කම් ස්ථාවරව පවත්වා ගැනීමයි.\r\nඑවන් තත්ත්වයක් යටතේ බංග්ලාදේශයට එරෙහිව හෙට පැවැත්වෙන තරගය ශ්‍රී ලංකා කණ්ඩායමට තවත් එක තරගයක් පමණි. එහෙත් බංග්ලාදේශයට නම් එය පහසු අභියෝගයක් නොවේ.\r\nබංග්ලාදේශය ‘අසරණ වී ඇතැයි’ යන යෙදුමට රුමේෂ් රත්නායක එකඟ නැත.\r\n“ඒ ඔබලාට පෙනෙන හැටි. ඒත් මම හිතන්නේ අපි එහාට (බංග්ලාදේශයට) ගිහින් වඩාත් හොඳට සෙල්ලම් කළා කියන එකයි.....සමහර විට ඔවුන් තරමක් ගල් බොරළු සහිත පාරක යනවා වෙන්න ඇති. ඒත් අපි නම් මේ තරගය සෙල්ලමකට බාරගන්නේ නෑ”\r\n“මට හොඳටම විශ්වාසයි ඔවුන්ට උවමනා කරන්නේ තමන් වෙනදාට වඩා වෙනස් කණ්ඩායමක් කියලා අපට පෙන්වන්නයි. ඒත් අපිත් ඒකට සූදානම්” යයිද ශ්‍රී ලංකා පිලේ හිටපු පුහුණුකරුවකුද වන පැරණි වේග පන්දු යවන්නා පැවසීය.\r\nඉන්දියාවට එරෙහිව පැවැති තරගයේදී ලකුණු 175 ක ඉලක්කයක් හඹා ගියද තමන්ගේ පන්දු යවන්නන් දුන් ලකුණු ප්‍රමාණය තරමක් වැඩි බව පන්දු යැවීමේ පුහුණුකරුවා පිළිගනී. පන්දු යවන්නන් තම තමන්ගේ කාර්යභාරය වඩාත් හොඳින් හසුරුවාගැනීමට තවදුරටත් උගත යුතු බව ඔහු කියයි.\r\n“අපේ පන්දු යැවීමේ අංශය තවදුරටත් දියුණු වෙන්න ඕනේ. මමත් හිතන්නේ එදා තරගයේදී අපි ලකුණු 15 ක් විතර වැඩිපුර දුන්නා. ඉන්දීය පන්දු යවන්නකු එක ඕවරයකදී දැඩි ප්‍රහාරයකට ලක්වුණාම ඔවුන් ආපසු තරගයට අවතීර්ණ වෙන්නේ කොහොමද කියලා අපිත් ටිකක් හොයලා බැලුවා...ඉගෙනගන්න ගොඩාක් දේවල් තියෙනවා” යයිද රත්නායක මහතා පැවසීය.\r\nඉන්දියාවට එරෙහිව පැවැති තරගයේ ශ්‍රී ලංකා ඉනිමේ තුන්වැනි ඕවරය යැවූ ශර්දුල් ඨාකූර් වමත් පිතිකරු කුසල් පෙරේරාගෙන් දැඩි ප්‍රහාරයකට ලක්වූ අතර ඔහුගේ ඕවරයෙන් ලකුණු 27 ක් ලබාගැනිණ. එහෙත් ඊට පසුව යැවුණු ඕවරයේදී ශ්‍රී ලංකා පිතිකරුවන්ට ගැසිය හැකි හැකිවූයේ එකම හතරේ පහරක්  පමණි.\r\nකෙසේ වෙතත් නිදහස් කුසලාන තරගාවලියේ ප්‍රසාද ලකුණු පුවරුවේ පතුළටම වැටී සිටින බංග්ලාදේශය තරගයට පිවිසෙන්නේ තමන්ගේ උපරිම ශක්තියෙන් තරග වැදී හිස එසවීමේ අභිලාෂයෙනි. එහෙත් ඔවුන්ට තරග කිරීමට සිදුවන්නේ සුපුරුදු ශ්‍රී ලාංකිය ක්‍රිකට් රිද්මයට නැවතත් අවතීර්ණ වී සිටින කණ්ඩායමකට හෙට තරගයේදී ශ්‍රී ලංකා කණ්ඩායමේ අපේක්‍ෂාව වන්නේ බංග්ලාදේශය තලා දැමීම නොව, තමන්ට සුපුරුදු ක්‍රිකට් ක්‍රීඩාව කරගෙන යමින් එකිනෙකාගේ පෞද්ගලික දස්කම් වඩාත් ස්ථාවර මට්ටමක රඳවා ගැනීමයි. වඩාත් බුද්ධිමත් මෙන්ම නිපුණ ආකාරයෙන් තරග කිරීමයි.",
        "date": "2018-03-09 20:58:32",
        "sid": "368",
        "title": "ශ්‍රී ලංකාව ස්ථාවර දස්කම් සොයයි",
        "wid": "1"
    },
    {
        "category": "ක්‍රිකට්",
        "content": "කළුතර තිස්ස මැදි විදුහල සහ කළුතර විද්‍යාලය අතර මග්ගොන සරේ ක්‍රීඩාංගණයේදී පැවැත්වෙන 60 වැනි ‘මැංගුස් සටන’ වාර්ෂික මහ ක්‍රිකට් තරගය මන්දාලෝක තත්ත්වය හේතුවෙන් පළමු දිනය වූ අද (9 වැනිදා) සඳහා නතර කරන විට පළමු ඉනිම වෙනුවෙන් පන්දුවට පහරදෙමින් සිටි කළුතර විද්‍යාලය කිසිවකු නොදැවී ලකුණු 20 ක් ලබා සිටියේය.\r\nකාසියේ වාසිය දිනූ කළුතර විද්‍යාලයේ ආරාධනයෙන් පළමුවෙන් පන්දුවට පහරදුන් තිස්ස විදුහල සිය පළමු ඉනිම වෙනුවෙන් සියලු දෙනා දැවී ලකුණු 212 ක් රැස්කළේය. එහිදී යොහාන් රවිෂ්ක (67) තිස්ස විදුහල වෙනුවෙන් අර්ධ ශතකයක් ලබාගත් අතර නිතිර තේනුර (49) අර්ධ ශතකය පෙනි පෙනී දැවී ගියේය.\r\nදක්ෂ පන්දු යැවීමක නිතර වූ කළුතර විද්‍යාලයේ ප්‍රබෝද් වනිගසිංහ ලකුණු 67 කට කඩුලු 3 ක් දවාගත් අතර අවිෂ්ක ලක්ෂාන්, දිලීෂ් අරුණෝද්‍ය සහ කවිඳු ජයවික්‍රම කඩුලු 2 බැගින් දවාගනිමින් පන්දුවෙන් දස්කම් දැක්වූහ.",
        "date": "2018-03-09 21:17:25",
        "sid": "369",
        "title": "මැංගුස් සටනට අලෝකය හරස් වෙයි",
        "wid": "1"
    },
    {
        "category": "ක්‍රිකට්",
        "content": "කඳාන ද මැසිනොද් විදුහල සහ කොටහේන ශාන්ත බෙනඩික් විදුහල අතර ‘ද ලාසාල් කුසලාන’ වෙනුවෙන් පැවැත්වෙන වාර්ෂික මහ ක්‍රිකට් තරගය හෙට (10 වැනිදා) සහ අනිද්දා (11 වැනිදා) කඳානේදී පැවැත්වේ.\r\nවසර 6 කට පෙර දෙවිදුහල් අතර මෙම මහ ක්‍රිකට් තරගය ආරම්භ වූ අතර මේ දක්වා පැවැති තරගවලදී එක් ජයග්‍රහණයක් හෝ අත්කර ගැනීමට මැසිනොද් විදුහල සමත් වී නැත. ශාන්ත බෙනඩික් විදුහල අවසන් වරට මෙම තරගය ජයගෙන ඇත්තේ 20016 වසරේදීය.\r\nමෙවර පාසල් ක්‍රිකට් තරග වාරයේදී තරග 13 කට සහභාගි වූ මැසිනොද් විදුහල, එහිදී කැලණිය ගුරුකුල විදුහලට එරෙහිව පූර්ණ ජයක් ලබාගෙන ඇති අතර මරදාන ශාන්ත ජෝෂප් විදුහලට සහ ගාල්ල මහින්ද විදුහලට එරෙහිව පූර්ණ පරාජයන් ලබා තිබේ.\r\nශ්‍රී ලංකා වයස 19 න් පහළ කණ්ඩායම නියෝජනය කිරීම නිසා මෙවර තරග වාරයේදී මැසිනොද් විදුහලට ක්‍රිෂාන් සංජුලගේ සහාය ලබාගැනීමට නොහැකි විය. නායක මිතිල ගීත්, සාලිය ජූඞ්, රොමාල් ප්‍රනාන්දු සහ පසිඳු රාජමුනින්ද්‍ර යන ක්‍රීඩකයෝ මැසිනොද් විදුහල වෙනුවෙන් කැපී පෙනෙන දස්කම් දැක්වූහ.\r\nමෙවර තරග වාරයේදී මොරටු විද්‍යාලයට, අම්බලන්ගොඩ ධර්මාශෝක විදුහලට සහ ගම්පහ බණ්ඩාරනායක විදුහලට එරෙහිව පූර්ණ ජයග්‍රහණ ලැබූ ශාන්ත බෙනඩික් විදුහල, කොළඹ වෙස්ලි, මහනුවර ත්‍රිත්ව, කොළඹ ඩී.එස්. සේනානායක සහ මාතර ශාන්ත තෝමස් යන විදුහල් හමුවේ පූර්ණ පරාජයන් ලැබීය.\r\nමතීෂ තීක්ෂණ, කවීෂ ජයතිලක, කඩුලු රකින ක්‍රීඩක ෂෙහාන් ප්‍රනාන්දු සහ වේග පන්දුයවන ක්‍රීඩක ප්‍රිත්වි ජෙගරාජසිංහම් යන ක්‍රීඩකයෝ මෙවර තරග වාරයේදී බෙනඩික් විදුහල වෙනුවෙන් සුවිශේෂී දස්කම් දැක්වූවෝ වෙති.\r\nමැසිනොද් විදුහලේ ක්‍රීඩා සම්බන්ධිකාරක ලෙස කටයුතු කරන උප විදුහල්පති පුබුදු රාජපක්ෂ ගරු සහෝදරතුමන්ගේ මඟපෙන්වීම යටතේ එම විදුහලේ ක්‍රිකට් කමිටුව මෙවර මහ ක්‍රිකට් තරගය සංවිධානය කරයි. ද ලා සාල් නිකායේ ප්‍රාදේශීය පාලක ක්‍රිස්ටි කෲස් ගරු සහෝදරතුමන් මෙවර මහ තරගයේ ප්‍රධාන ආරාධිතයා වශයෙන් සහභාගි වෙයි.\r\nශාන්ත බෙනඩික් විදුහලේ අධ්‍යක්ෂ හෙන්රි දිසානායක ගරු සහෝදරතුමා, මැසිනොද් විදුහලේ අධ්‍යක්ෂ ජනක ෆොන්සේකා ගරු සහෝදරතුමා සහ හිටපු ටෙස්ට් ක්‍රිකට් ක්‍රීඩක චමින්ද වාස් විශේෂ ආරාධිතයන් ලෙස මෙවර තරගයට එක්වීමට නියමිතය.",
        "date": "2018-03-09 21:53:21",
        "sid": "370",
        "title": "ද ලාසාල් කුසලාන තරගය කඳානේදී",
        "wid": "1"
    },
    {
        "category": "ක්‍රිකට්",
        "content": "කෝල්ට්ස් පිටියේ දී ඊයේ (9) ආරම්භ වූ 41 වැනි “කෝට්ටේ සටන” මහ ක්‍රිකට් තරගයේ පළමුව පන්දුවට පහර දුන් ශ්‍රී ජයවර්ධනපුර මහ විදුහල් කණ්ඩායම ප්‍රතිවාදී කෝට්ටේ ශාන්ත තෝමස් විදුහල් කණ්ඩායමට එරෙහිව සිය මුල් ඉනිම සඳහා සියලු දෙනා දැවී ලකුණු 205ක් රැස් කළේය.\r\nකාසියේ වාසිය දිනූ ශාන්ත තෝමසුන්ගේ ඇරියුමින් පළමුව පන්දුවට පහර දුන් ජපුර විදුහල් කණ්ඩායම ඉනිම ආරම්භයේදීම ලකුණු 10කට කඩුලු තුනක් දැවී අසීරු තත්ත්වයකට පත්ව තිබුණි.\r\nඑහිදී ක්‍රියාත්මක වූ රිසින් ෂමින්ද වඩාත් සංයමයෙන් යුතුව පන්දුවට පහර දෙමින් හතරේ පහර 10ක් සමග ලකුණු 79ක් ලබා ගත්තේ බුද්ධික චමින්ද හා පස්වැනි කඩුල්ලට ලකුණු 113ක සබඳතාවක් ගොඩනගමිනි.\r\nඑහිදී රිසින් ෂමින්ද ඒ සඳහා පන්දු 182කට මුහුණ දී තිබුණි. අයහපත් ආලෝක තත්ත්වය හමුවේ තරගය ඊයේ දිනයේ අත්හිටුවන විට ශාන්ත තෝමස් විදුහල් කණ්ඩායම සිය මුල් ඉනිම සඳහා කඩුලු හතරකට ලකුණු 36ක් රැස්කර තිබුණි.\r\nතරගය දෙවැනි (අවසන්) දිනය අද (10) පෙරවරු 9.30ට ආරම්භ වේ.",
        "date": "2018-03-09 22:00:33",
        "sid": "371",
        "title": "රිසිත්ගේ ඉවසිල්ලෙන් ජ’පුර ඉනිමට සැනසීමක්",
        "wid": "1"
    },
    {
        "category": "ක්‍රිකට්",
        "content": "ඕස්ට්‍රේලියාව සහ දකුණු අප්‍රිකාව අතර පෝට් එළිසබෙත්හිදී අද (9 වැනිදා) ආරම්භ වූ දෙවැනි ටෙස්ට් ක්‍රිකට් තරගයේදී ඕස්ට්‍රේලියානු පළමු ඉනිම ලකුණු 243 කට සීමා කිරීමට කගිසෝ රබාඩා ප්‍රමුඛ දකුණු අප්‍රිකානු වේගපන්දු යවන්නෝ සමත් වූහ.\r\nදිනය නිමා වන විට පළමු ඉනිම වෙනුවෙන් පන්දුවට පහරදෙමින් සිටි දකුණු අප්‍රිකානු කණ්ඩායම කඩුල්ලක් දැවී ලකුණු 39 ක් ලබා සිටි අතර ඩීන් එල්ගා ලකුණු 11 ක්ද, රාත්‍රී මුරකරු පිතිකරු ලෙස පැමිණි කගිසෝ රබාඩා ලකුණු 17 ක්ද ලබා නොදැවී කඩුල්ලේ රැදී සිටියහ.\r\nදකුණු අප්‍රිකානු කණ්ඩායමේ පළමු කඩුල්ල ලෙස ලකුණු 11 ක් ලබා සිටි ඒඞ්න් මාක්‍රම් පිටියෙන් ඉවත්ව ගියේ පැට් කමින්ස්ගේ පන්දුවක් හමුවේ කඩුල්ල මුවා කිරීමේ වරදට හසුවෙමිනි.\r\nකාසියේ වාසිය දිනා පළමුවෙන් පන්දුවට පහරදුන් ඕස්ට්‍රේලියානු කන්ඩායමට සාර්ථක ආරම්භයක් ලබාදුන් කැමරන් බොයික්‍රෝෆ්ට් (38) සහ ඬේවිඞ් වෝනර් (63) පළමු කඩුල්ල වෙනුවෙන් ලකුණු 98 ක සම්බන්ධතාවක් ගොඩනැගූහ. බෝයික්‍රොෆ්ට්ගේ ඉනිමට හතරේ පහර 6 ක් ඇතුළත් වූ අතර වෝනර්ගේ අර්ධ ශතකය හතරේ පහර 9 කින් සමන්විත විය.\r\nමුලු ලකුණු සංඛ්‍යාව 161 ක් වන විට ඕස්ට්‍රේලියානු කණ්ඩායමේ සිව්වැනි කඩුල්ල ලෙස ලකුණු 25 ක් ලබා සිටි ස්ටීවන් ස්මිත් දැවී ගිය අතර එතැන් පටන් ලකුණු 82 ක් තුළ ඉතිරි කඩුලු 6 ම බිඳ දැමීමට දකුණු අප්‍රිනාකු පන්දු යවන්නෝ සමත් වූහ.\r\nඑහිදී දක්ෂ පන්දු යැවීමක නිරත වූ කගිසෝ රබාඩා ලකුණු 96 කට කඩුලු 5 ක් දවාගනිමින් ඕස්ට්‍රේලියානු ඉනිම අඩ පණ කළ අතර ලුංගි නිදි ලකුණු 51 කට කඩුලු 3 ක්ද, වර්නන් පිලැන්දර් ලකුණු 25 කට කඩුලු 2 ක්ද බිඳහෙළමින් රබාඩාට අනගි සහායක් ලබාදුන්හ.",
        "date": "2018-03-09 22:46:20",
        "sid": "372",
        "title": "ඕස්ට්‍රේලියානු ඉනිම 243 කට සීමා වෙයි",
        "wid": "1"
    },
    {
        "category": "ක්‍රිකට්",
        "content": "කළන පෙරේරාගේ (57/5) සහ ඩෙලන් පීරිස්ගේ (40/4) පන්දු යැවීම හමුවේ එස්.එස්.සී ක්‍රීඩාංගණයේදී පැවැත්වෙන 139 වැනි ‘නිල් මහ සටන’ වාර්ෂික ක්‍රිකට් තරගයේදී පළමු ඉනිම සදහා පන්දුවට පහරදුන් රාජකීය විද්‍යාලයට රැස්කිරීමට හැකිවූයේ ලකුණු 178 ක් පමණි.\r\nතරගයේ පළමු දිනය වූ ඊයේ (9 වැනිදා) ක්‍රීඩාව අවසන් වනවිට ශාන්ත තෝමස් විද්‍යාලීය ක්‍රීඩක කළන පෙරේරාගේ පන්දු යැවීම හමුවේ අසරණවී සිටි රාජකීය විද්‍යාලය ලකුණු 33 කට කඩුලු 3 ක් අහිමිකරගෙන සිටියද පළමු ඉනිමේදී ලකුණු 12 ක වාසියක් අත්කර ගැනීමට ඔවුන්ට අවස්ථාව හිමිවූහ.\r\nරාජකීය විද්‍යාලීය කණ්ඩායම පන්දුවට පහරදෙමින් සිටින අතරතුර ඇද හැළුණු වර්ෂාව හේතුවෙන් තරගය මිනිත්තු 120 ක පමණ කාළයක් නතර කිරීමට සිදුවූ අතර අද දිනයේදී යැවීමට හැකිවූයේ ඕවර 68 ක් පමණි.\r\nතරගයේ දෙවැනි දිනය වූ අද (10 වැනිදා) අයහපත් ආලෝක තත්ත්වය හේතුවෙන් ක්‍රීඩාව අවසන් කරන විට පන්දුවට පහරදෙමින් සිටි සාන්ත තෝමස් විද්‍යාලය කිසිවකු නොදැවී ලකුණු 03 ක් ලබාසිටියේය. මේ අනුව රාජකීය විද්‍යාලය පළමු ඉනිමේදී රැස්කළ ලකුණු සංඛ්‍යාවට වඩා ලකුණු 9 ක් පසුපසින් සාන්ත තෝමස් විද්‍යාලය පසුවන්නේය.\r\n‘නිල් මහ සටන’ වාර්ෂික ක්‍රිකට් තරගය තුන්දින තරගයක් වන අතර හෙට (11 වැනිදා) තරගයේ තෙවැනි සහ අවසන් දිනයයි.",
        "date": "2018-03-10 19:53:16 ",
        "sid": "373",
        "title": "දෙවිදුහල් අතර කරට කර සටනක්",
        "wid": "1"
    },
    {
        "category": "ක්‍රිකට්",
        "content": "‘නිදහස් කුසලාන’ තුන් කොන් විස්සයි20 ක්‍රිකට් තරගාවලියේ තෙවැනි තරගය ලෙස ශ්‍රී ලංකාව සහ බංග්ලාදේශය අතර කොළඹ ආ3⁄4. ප්‍රේමදාස ක්‍රීඩාංගණයේදී අද (10 වැනිදා) පැවැති තරගයෙන් කඩුලු 5 ක ජයක් අත්කර ගැනීමට බංග්ලාදේශය සමත් විය. ජයග්‍රහණය සඳහා ලකුණු 215 ක ඉලක්කයක් හඹාගිය බංග්ලාදේශ ක්‍රීඩකයෝ පන්දු 2 ක් ඉතිරිව තිබියදී කඩුලු  5 ක් දැවී එම ඉලක්කය සපුරාගත්හ.\r\nඑය විස්සයි20 ක්‍රිකට් ඉතිහාසයේ කණ්ඩායමක් හඹාගොස් තරගයක් ජයගත් සිවුවැනි ඉහළම ලකුණු සංඛ්‍යාව මෙන්ම ශ්‍රී ලංකාවට එරෙහි කණ්ඩායමක් හඹාගොස් තරගයක් ජයගත් ඉහළම ලකුණු සංඛ්‍යාව ලෙසද වාර්තා අතරට එක්විය.\r\nඅනුකම්පා විරහිත අයුරින් ශ්‍රී ලංකා පන්දු යවන්නන්ට එළව එළවා පහරදුන් මුෂ්ෆිකුර් රහීම්, පන්දු 35 කදි\r\nහයේ පහර 4 ක් සහ හයේ පහර 5 ක් සමග නොදැවී වේගවත් ලකුණු 72 ක් රැස්කරමින් බංග්ලාදේශ කණ්ඩායම ජයග්‍රහණය කරා ගෙන ගියේය. සෞම්‍ය සාකර් (24) සමග එක්ව තෙවැනි කඩුල්ල වෙනුවෙන් පන්දු 29 කදී ලකුණු 51 ක සම්බන්ධතාවක් ගොඩනැගීමටද රහීම් සමත් වූ අතර පන්දු 22 කදී වාර්තා වූ සාකර්ගේ ඉනිමට හයේ පහරක් සහ හතරේ පහර 2 ක් ඇතුළත් විය.\r\nපළමු කඩුල්ල වෙනුවෙන් පන්දු 36 කදී ලකුණු 74 ක වේගවත් සම්බන්ධතාවක් ගොඩනැගූ ටමීම් ඉක්බාල් (47) සහ ලිටන් දාස් (43) බංග්ලාදේශ කණ්ඩායමේ ජයග්‍රහණයට මනා අඩිතාලමක් දැමූහ. පන්දු 29 කට මුහුණදුන් ඉක්බාල්ගේ ඉනිමට හයේ පහරක් සහ හතරේ පහර 6 ක් අන්තර්ගත විය. පන්දු 19 කට මුහුණදුන් දාස්ගේ ඉනිම හයේ පහර 5 කින් සහ හතරේ පහර 2 කින් සමන්විත විය.\r\nපළමුවෙන් පන්දුවට පහරදුන් ශ්‍රී ලංකා කණ්ඩායම ඕවර 20 අවසානයේ කඩුලු 6 දැවී ලකුණු 214 ක් ලබාගත්තේය.ශ්‍රී ලංකා ඉනිමේ කොඳු නාරටිය බවට පත්වූ කුසල් මෙන්ඩිස් තරගය ආරම්භයේ සිටම ප්‍රවේගකාරී පිතිහරඹයක නිරතවෙමින් පන්දු 30 කදී හයේ පහර 5 ක් සහ හතරේ පහර 2 ක් සමග ලකුණු 57 ක් රැස්කළේය.\r\nධනුෂ්ක ගුණතිලක (26) සමග එක්ව පළමු කඩුල්ල වෙනුවෙන් පන්දු 27 කදී ලකුණු 56 ක සම්බන්ධතාවක් ගොඩනැගූ මෙන්ඩිස්, ඉන් නොවතී කුසල් පෙරේරා (74) සමග එක්ව දෙවැනි කඩුල්ල වෙනුවෙන් පන්දු 53 කදී ලකුණු 85 ක සම්බන්ධතාවක්ද ගොඩනගමින් ශ්‍රී ලංකා ඉනිමේ ලකුණු සංඛ්‍යාව ඉහළ දැමුවේය.\r\nපළමු කඩුල්ල ලෙස ධනුෂ්ක ගුණතිලක පිටියෙන් ඉවත් කිරීමට මුස්තෆිසුර් රෙහෙමාන් සමත් වූ අතර කඩුල්ල තුළට දෝලනය වූ පන්දුව පිට ඉන්නේ දැවටීමත් සමග ධනුෂ්කගේ ඉනිම නිමාවට පත්විය. දැවීයන විට පන්දු 19 කට මුහුණදී සිටි ඔහුගේ ඉනිමට හයේ පහරක් සහ හතරේ පහර 3 ක් ඇතුළත්වී තිබිණ.\r\nශ්‍රී ලංකා ඉනිමේ 13 වැනි  ඕවරය යැවීම සඳහා පැමිණි බංග්ලාදේශ කණ්ඩායමේ නායක මහමදුල්ලා එම  ඕවරයේ දෙවැනි පන්දුවේදී කුසල් මෙන්ඩිස්ගේ ඉනිම නිමා කළේ සබීර් රෙහෙමාන්ගේ සහායද ඇතිවය. ඉන් නොනැවතුන මහමදුල්ලා, එම ඕවරයේ පස්වැනි පන්දුවේදී දසුන් ශානක ලකුණු ලබාගැනීමටත් පෙරාතුවම පිටියෙන් ඉවත් කළේ ශ්‍රී ලංකා කණ්ඩායමට තෙවැනි කඩුල්ලත් අහිමි කරමිනි.\r\nපස්වැනි පිතිකරුවා ලෙස පිටියට පිවිසි ශ්‍රී ලංකා කණ්ඩායමේ නායක දිනේෂ් චන්දිමාල්ට වැඩි වේලාවක් කඩුල්ලේ රැදී සිටිමට අවස්ථාවක් නොලැබිණ. පිත්තේ පිටත දාරය වැදී ඉහළ ගිය ටස්කින් අහමඞ්ගේ පන්දුව මිඞ් ඕෆ්ඔ කළාපයේ පන්දු රකිමින් සිටි සබීර් රෙහෙමාන්ගේ දෑත් අතර සිරවන විට චන්දිමාල් ලබා සිටියේ ලකුණු 2 ක් පමණි.\r\nපන්දු 34 කදී සිය 9 වැනි විස්සයි20 අර්ධ ශතකය සම්පූර්ණ කළ කුසල් පෙරෙරා, ශ්‍රී ලංකා ඉනිමේ සිවුවැනි කඩුල්ල බිඳ වැටීමත් සමග සිය ලකුණු ලබාගැනීමේ වේගය වැඩි කළේය. එහෙත් මුස්තෆිසුර් රෙහෙමාන්ගේ පන්දුවකට ගැසූ පහරකින් එක තැන ඉහළ ගිය පන්දුව උඩ පන්දුවක් ලෙස රැක ගැනීමට කඩුලු රකින ක්‍රීඩක මුෂ්ෆිකුර් රහීම් සමත් වීමත් සමග කුසල්ටද ක්‍රීඩාගාරය වෙත පියමන් කිරීමට සිදුවිය. ඒ වන විට පන්දු 48 කට මුහුණදී සිටි කුසල්, හයේ පහර 2 කින් සහ හතරේ පහර 8 කින් සිය අර්ධ ශතකය අලංකාර කර තිබිණ.\r\nශ්‍රී ලංකා කණ්ඩායමේ ලකුණු සංඛ්‍යාව 200 සීමවෙන් ඔබ්බට රැගෙන යෑඹ සඳහා කුසල්ට අනගි සහායක් දුන් උපුල් තරංග පන්දු 15 කදී නොදැවී ලකුණු 32 ක් රැස්කළේ හයේ පහරක් සහ හතරේ පහර 4 ක් සමගිනි. කුසල් සමග එක්ව පස්වැනි කඩුල්ල වෙනුවෙන් පන්දු 28 කදී ලකුණු 55 ක වේගවත් සම්බන්ධතාවක් ගොඩනැගීමටද තරංග සමත් විය.\r\nකාසියේ වාසිය දිනූ බංග්ලාදේශ කණ්ඩායමේ නායක මහමදුල්ලා රියාද් පළමුවෙන් පන්දුවට පහරදීම සඳහා ශ්‍රී ලංකා කණ්ඩායමට ආරාධනා කළේය. ඉන්දියාවට එරෙහිව පැවැති තරග දෙක සඳහා සහභාගී වූ ශ්‍රී ලංකා සහ බංග්ලාදේශ කණ්ඩායම් කිසිඳු වෙනස්කමකින් තොරව මෙම තරගයටද සහභාගි විය.\r\nමෙම තරගය ජයගැනීමට බංග්ලාදේශය සමත්වීම නිසා තරගාවලියේ පළමු අදිරය අවසන් වන විට කණ්ඩායම් 3 ම එක් තරගය බැගින් ජයගෙන ලකුණු 2 බැගින් ලබා සිටියි. ඒ අනුව තරගාවලියේ අවසන් මහ තරගයට සුදුසුකම් ලබාගැනීම සඳහා කණ්ඩායම්\r\n3 ටම එකලෙස අවස්ථාව පවති.",
        "date": "2018-03-10 20:00:17",
        "sid": "374",
        "title": "බංග්ලාදේශයට වාර්තාගත ජයක්",
        "wid": "1"
    },
    {
        "category": "ක්‍රිකට්",
        "content": "ශාන්ත සෙබස්තියන් විද්‍යාලය සහ මොරටුව වේල්ස් කුමර විද්‍යාලය අතර මොරටුව ද සොයිසා ක්‍රීඩාංගණයේදී පැවැති 68 වැනි ‘රන් හටන’ වාර්ෂික මහ ක්‍රිකට් තරග ජය පරාජයෙන් තොරව අද (9 වැනිදා) අවසන් විය.\r\nතරගයේ පළමු දිනය වූ ඊයේ (9 වැනිදා) ක්‍රීඩාව අවසන් කරනවිට කඩුලු 3 ක් දැවී ලකුණු 76 ක් රැස්කර පන්දුවට පහරදෙමින් සිටි වේල්ස් කුමර විද්‍යාලය අද දිනයේදී කඩුලු 7 කට ලකුණු 227 ක් රැස්කරමින් ඉනිම අත්හිටුවීය.\r\nඅවිඳු ප්‍රනාන්දුගේ (56) අර්ධ ශතකයක් සමගින් ලකුණු 133 කට කඩුලු 7 ක් දැවී දැඩී අසීරූතාවයකට පත්ව සිටි වේල්ස් කුමර විද්‍යාලය ඉන් ගලවා ගත් සනෝජ් දර්ශික සහ දේවක පීරිස් අටවැනි කඩුල්ල සදහා ලකුණු 94 ක නොබිඳුණු සම්බන්ධතාවයක් ගොඩනැගූහ.\r\nසනෝජ් දර්ශික (59) නොදැවී අර්ධ ශතකයක් ලබාගත් අතර දේවක පීරිස් නොදැවී ලකුණු 40 ක් රැස්කරමින් වේල්ස් කුමර විද්‍යාලයේ ලකුණු සංඛ්‍යාව වැඩි කිරීමට දායක වූහ.\r\nටෂික් පෙරේරා සහ ප්‍රවීන් ජයවික්‍රම කඩුලු 2 බැගින් දවාගනිමින් පන්දුවෙන් දස්කම් දැක්වූහ.\r\nවේල්ස් කුමර විද්‍යාලයට වඩා ලකුණු 68 ක් පසුපසින් සිට සිය දෙවැනි ඉනිම ඇරඹූ ශාන්ත සෙබස්තියන් විද්‍යාලය දිනය අවසන් වනවිට කඩුලු 6 ක් දැවී ලකුණු 152 ක් රැස්කළේය.\r\nශතකය ආසන්නයට ගියද අවාසනාව හරස්වීම හේතුවෙන් මහ ක්‍රිකට් තරගයකදී ලබාගැනීමට තිබූ ශතකය අහිමිකරගත් නුවනිඳු ප්‍රනාන්දු ලකුණු 82 කට දැවී ගියේය.\r\nපළමු ඉනිමේදී කඩුලු 6 ක් දවාගත් කෞමාල් නානායක්කාර ශාන්ත සෙබස්තියන් විද්‍යාලීය දෙවැනි ඉනිමේදී ලබාගත් කඩුලු 2 ත් සමගින් කඩුලු 8 ක් දවාගනිමින් තරගය පුරා පන්දුවෙන් දස්කම් දැක්වීය.",
        "date": "2018-03-10 20:03:51",
        "sid": "375",
        "title": "මොරටුව ‘රන් හටන’ විසදුමකින් තොරයි",
        "wid": "1"
    },
    {
        "category": "ක්‍රිකට්",
        "content": "ශ්‍රී ජයවර්ධනපුර මහ විදුහල සහ කෝට්ටේ ශාන්ත තෝමස් විදුහල අතර කෝල්ට්ස් ක්‍රීඩාංගණයේදී පැවැති 41 වැනි “කෝට්ටේ සටන” මහ ක්‍රිකට් තරගය ජය පරාජයෙන් තොරව අද (10 වැනිදා) අවසන්විය.\r\nපළමු දිනය නිමාවන විට ලකුණු 36 කට කඩුලු 4 ක් අහිමිකරගෙන සිටි ශාන්ත තෝමස් විදුහල් කණ්ඩායම අද දිනයේදී කඩුලු 7 කට ලකුණු 206 ක් රැස්කරමින් ඉනිම අත්හිටුවීය.\r\nඊයේ දිනය අවසන් වනවිට දැඩි පීඩනයකට පත්ව සිටි ශාන්ත තෝමස් විදුහල එම පීඩනයෙන් මුදවාගත් චාරුක දිල්ශාන් (නොදැවී 72) සහ අරුත්ශ මනුල (නොදැවී 60) අර්ධ ශතක රැස්කරමින් පන්දුවෙන් දස්කම් දැක්වූහ.\r\nකනිෂ්ක මධුරංග කඩුලු 4 ක් සහ සම්පත් නිස්සංක කඩුලු 2 ක් දවාගනිමින් ශ්‍රී ජයවර්ධනපුර මහ විදුහල වෙනුවෙන් පන්දුවෙන් දස්කම් දැක්වීය.\r\nඅයහපත් ආලෝක තත්ත්වය හේතුවෙන් තරගයේ දෙවැනි සහ අවසන් දිනය නිමාවන විට සිය දෙවැනි ඉනිම වෙනුවෙන් පන්දුවට පහරදුන් ශ්‍රී ජයවර්ධනපුර මහ විදුහල කඩුල්ලක් දැවී ලකුණු 14 ක් රැස්කර සිටියේය.",
        "date": "2018-03-10 20:04:59",
        "sid": "376",
        "title": "‘කෝට්ටේ සටන’ ජය පරාජයෙන් තොරයි",
        "wid": "1"
    },
    {
        "category": "ක්‍රිකට්",
        "content": "කළුතර තිස්ස මැදි විදුහල සහ කළුතර විද්‍යාලය අතර මග්ගොන සරේ ක්‍රීඩාංගණයේදී පැවැති 60 වැනි ‘මැංගුස් සටන’ වාර්ෂික මහ ක්‍රිකට් තරගය ජය පරාජයෙන් තොරව අද (10 වැනිදා) අවසන් විය.\r\nතරගය නිමාවන විට දෙවැනි ඉනිම වෙනුවෙන් පන්දුවට පහරදෙමින් සිටි තිස්ස මැදි විදුහල කඩුලු 4 ක් දැවී ලකුණු 108 ක් ලබා සිටියේය. පළමු ඉනිමේදී අර්ධ ශතකයක් ලබාගත් යොහාන් රවිෂ්ක ලකුණු 37 ක්ද, නිලුපුල් දර්ශන ලකුණු 41 ක්ද ලබා තරගය නිමාවන තෙක්ම කඩුල්ලේ රැදී සිටියහ.\r\nමන්දාලෝක තත්ත්වය හේතුවෙන් පළමු දිනය වූ ඊයේ (9 වැනිදා) තරගය නතර කරන විට කිසිවකු නොදැවී ලකුණු 20 ක් ලබා සිටි කළුතර විද්‍යාලයීය ක්‍රීඩකයෝ අද දිනයේදී සිය පළමු ඉනිමට තවත් ලකුණු 173 ක් අලුතින් එක්කර ගත්හ. එහිදී හිරුණ මදුෂාන් ලකුණු 48 ක්ද, බිෂාර ප්‍රනාන්දු ලකුණු 37 ක්ද රැස්කරමින් කළුතර විද්‍යාලයීය ඉනිමේ ලකුණු සංඛ්‍යාව ඉහළ දැමූහ.\r\nකෙසේ වුවත් තිස්ස මැදි විදුහල පළමු ඉනිම වෙනුවෙන් ලබාගත් ලකුණු සංඛ්‍යාව පසුකර යෑමට කළුතර විද්‍යාලයට නොහැකි විය. එහිදි ලකුණු 70 කට කඩුලු 6 ක් දවාගත් රොහාන් සංජය, කළුතර විද්‍යාලය ගමන් මඟ අසුරා දැමීය. සතින් නිමේෂ් ලකුණු 57 කට කඩුලු 4 ක් දවාගනිමින් කළුතර විද්‍යාලයේ ලකුණු සංඛ්‍යාව 200 කට අඩුවෙන් රඳවාගැනීම සඳහා සංජයට අනගි සහායක් දුන්නේය.\r\nකාසියේ වාසිය දිනූ කළුතර විද්‍යාලයේ ආරාධනයෙන් පළමුවෙන් පන්දුවට පහරදුන් තිස්ස විදුහල සිය පළමු ඉනිම වෙනුවෙන් සියලු දෙනා දැවී ලකුණු 212 ක් රැස්කළේය. එහිදී යොහාන් රවිෂ්ක (67) තිස්ස විදුහල වෙනුවෙන් අර්ධ ශතකයක් ලබාගත් අතර නිතිර තේනුර (49) අර්ධ ශතකය පෙනි පෙනී ඉතා අවාසනාවන්ත ලෙස දැවී ගියේය.\r\nදක්ෂ පන්දු යැවීමක නිතර වූ කළුතර විද්‍යාලයේ ප්‍රබෝද් වනිගසිංහ ලකුණු 67 කට කඩුලු 3 ක් දවාගත් අතර අවිෂ්ක ලක්ෂාන්, දිලීෂ් අරුණෝද්‍ය සහ කවිඳු ජයවික්‍රම කඩුලු 2 බැගින් දවාගනිමින් පන්දුවෙන් දස්කම් දැක්වූහ.",
        "date": "2018-03-10 20:26:07",
        "sid": "377",
        "title": "මැංගුස් සටන ජය පරාජයෙන් තොරයි",
        "wid": "1"
    },
    {
        "category": "ක්‍රිකට්",
        "content": "",
        "date": "2018-03-11 10:58:03",
        "sid": "378",
        "title": "ශ්‍රී ලංකා - බංග්ලාදේශ ‘නිදහස් කුසලාන’ ක්‍රිකට් තරගාවලිය",
        "wid": "1"
    },
    {
        "category": "ක්‍රිකට්",
        "content": "ඇල්පිටිය ආනන්ද විදුහල සහ බෙන්තොට ගාමිණී ජාතික පාසල අතර බෙන්තොටදී අද (10 වැනිදා) පැවැති ‘හරිත-නීල සටන’ වාර්ෂික මහ ක්‍රිකට් තරගයෙන් පැරබෝලා ක්‍රමයට අනුව ලකුණු 5 ක තියුණු ජයක් අත්කරගැනීමට ගාමිණී ජාතික පාසල සමත් විය. ",
        "date": "2018-03-11 13:42:43",
        "sid": "379",
        "title": "හරිත - නීල සටනේ ජය ගාමිණී ජාතික පාසලට",
        "wid": "1"
    },
    {
        "category": "ක්‍රිකට්",
        "content": "යාපනය මැදි විදුහල සහ යාපනය ශාන්ත ජෝන් විදුහල අතර යාපනය මැදි විදුහල් ක්‍රීඩාංගණයේදී පැවැති 112 වැනි ‘උතුරු සටන’ වාර්ෂික මහ ක්‍රිකට් තරගයෙන් එක් කඩුල්ලක තියුණු ජයක් අත්කර ගැනීමට යාපනය මැදි විදුහල ඊය‍ේ (10 වැනිදා) සමත් විය. ජයග්‍රහණය සඳහා ලකුණු 109 ක ඉලක්කයක් හඹාගිය යාපනය මැදි විදුහල් ක්‍රීඩකයෝ කඩුලු 9 ක් දැවී එම ඉලක්කයක පසුකර ගියහ.\r\nදෙවැනි දිනය වූ 9 වැනිදා තරගය අවසන්වන විට ලකුණු 8 කට කඩුලු 4 ක් බිඳවැටී අසීරු තත්ත්වයකට පත්ව සිටි ශාන්ත ජෝන් විදුහල, අවසන් දිනයේදී (10 වැනිදා) එම තත්ත්වයෙන් මිදුණේ සිය දෙවැනි ඉනිමට තවත් ලකුණු 211 ක් එක් කරගනිමිනි. එහිදී වී. ජදුෂාන් (50) සහ කේ. කපිල්රාජ් (50) ශාන්ත ජෝන් විදුහල වෙනුවෙන් අර්ධ ශතක ලබාගැනීමට සමත් වූ අතර ඩී. ශෙරෝපන් (46) අර්ධ ශතකය පෙනි පෙනී දැවී ගියේය.\r\nඉනිමක පරාජයකින් ගැළවීම සඳහා ලකුණු 111 ක් රැස්කිරීමේ අරමුණින් දෙවැනි ඉනිම ඇරඹූ ශාන්ත ජෝන් විදුහලේ මුල් පිතිකරුවන් සිවුදෙනා දෙවැනි දිනය අවසානයේ ඕවර 5.2 ක් තුළ පිටියෙන් ඉවත් කිරීමට එස්. මධුෂාන් සහ එස්. සුජාන් සමත් වූහ. අවසන් දිනයේදීද දක්ෂ පන්දු යැවීමක නිරත වූ එස්. සුජාන් ලකුණු 29 කට කඩුලු 4 ක්ද, එස්. මධුෂාන් ලකුණු 30 කට කඩුලු 3 ක්ද දවාගනිමින් ශාන්ත ජෝන් විදුහලේ පිතිකරුවන් අමාරුවේ දැමූහ.\r\nලකුණු 109 ක ජයග්‍රාහී ඉලක්කයක් හඹාගිය යාපනය මැදි විදුහලට ලකුණු 45 ක් පමණක් ලබා දෙමින් පිතිකරුවන් පස්දෙනෙක්ම පිටියෙන් ඉවත් කළ කේ. කපිල්රාජ්, ඔවුන්ට ජයග්‍රහණය අසීරු ඉලක්කයක් බවට පත් කළේය. එහෙත් දක්ෂ පිතිහරඹයක නිතර වෙමින් පළමු ඉනිමේදී අර්ධ ශතකයක් (52) ලබාගත් එස්. මධුෂාන්, දෙවැනි ඉනිමේදීද අර්ධ ශතකයක් (53) ලබාගනිමින් යාපනය මැදි විදුහල ජයග්‍රාහී මාවත වෙත යොමු කළේය.\r\nඑස්. මධුෂාන්ට අමතරව ඒ. ජයදර්ෂන් (77) සහ ආර්. රාජ්ක්ලිනිටන් (නොදැවී 53) ද පළමු ඉනිමේදී යාපනය මැදි විදුහල වෙනුවෙන් අර්ධ ශතක ලබාගැනීමට සමත් වූහ. තරගය පුරා පන්දුවෙන් දස්කම් දැක්වූ කේ. කපිල්රාජ්, පළමු ඉනිමේදී ලකුණු 96 කට දවාගත් කඩුලු 5 ත් සමග මුළු තරගයේදී ලකුණු 141 කට ලකුණු කඩුලු 10 ක් දවාගත්තේය.",
        "date": "2018-03-11 13:46:42",
        "sid": "380",
        "title": "උතුරු සටනේ ජය යාපනය මැදි විදුහලට",
        "wid": "1"
    },
    {
        "category": "ක්‍රිකට්",
        "content": "නවසීලන්තයට එරෙහිව ක්‍රයිස්ට්චර්ච්හි හැග්ලි ඕවල් ක්‍රීඩාංගණයේදී පැවැති පස්වැනි එක්දින තරගයෙන් කඩුලු 7 ක ජයක් ලැබූ එංගලන්තය, දෙරට අතර පැවැති තරග 5 කින් සමන්විත එක්දින තරගාවලිය 3-2 කින් ජය ගැනීමට සමත් විය.\r\nඅවසන් තරගයේ ජයග්‍රහණය සඳහා ලකුණු 224 ක ඉලක්කයක් හඹාගිය එංගලන්ත ක්‍රීඩකයෝ ඕවර 32.4 ක් අවසානයේ කඩුලු 3 ක් පමණක් දැවී එම ඉලක්කය පසුකර ගියහ. නායක ජෝ රූට් හතරේ පහරක් සමග නොදැවී ලකුණු 23 ක්ද, බෙන් ස්ටොක්ස් හයේ පහර 2 ක් සහ හතරේ පහරක් සමග නොදැවී ලකුණු 26 ක්ද රැස්කරමින් සිය කණ්ඩායම ජයග්‍රහණය කරා කැඳවාගෙන ගියහ.\r\nඑංගලන්ත ජයග්‍රහණයේ නියමුවා බවට පත් වූ ආරම්භක පිතිකරු ජොනී බෙයාස්ට්‍රෝ පන්දු 60 කදී වේගවත් ශතකයක් ලබාගත්තේ හයේ පහර 6 ක් සහ හතරේ පහර 9 ක් සමගිනි. ඇලෙක්ස් හේල්ස් (61) සමග එක්ව පළමු කඩුල්ල වෙනුවෙන් පන්දු 122 කදී ලකුණු 155 ක සම්බන්ධතාවක් ගොඩනගමින් සිය කණ්ඩායමේ ජයග්‍රහණය සඳහා මනා අඩිතාලමක් දැමීමටද බෙයාස්ට්‍රෝ සමත් විය. පන්දු 74 කට මුහුණදුන් හේල්ස්, හතරේ පහර 9 කින් සිය අර්ධ ශතකය අලංකාර කළේය.\r\nපළමුවෙන් පන්දුවට පහරදුන් නවසීලන්ත කණ්ඩායම ඕවර 49.5 ක් අවසානයේ සියලු දෙනා දැවී ලකුණු 223 ක් ලබාගත් අතර එහිදී අර්ධ ශතක ලබාගැනීමට හෙන්රි නිකලස් (55) සහ මිචෙල් සෑන්ට්නර් (67) සමත් වූහ. පන්දු 81 කදී වාර්තා වූ නිකලස්ගේ අර්ධ ශතකයට හයේ පහරක් සහ හතරේ පහරක් අන්තර්ගත වූ අතර පන්දු 71 කදී වාර්තා වූ සෑන්ට්නර්ගේ අර්ධ ශතකය හයේ පහර 2 කින් සහ හතරේ පහර 4 කින් සමන්විත විය.\r\nඑංගල්නතය වෙනුවෙන් දක්ෂ පන්දු යැවීමක නිරත වූ ක්‍රිස් වොක්ස් සහ ආදිල් රෂීඞ් කඩුලු 3 බැගින් දවාගනිමින් නවසීලන්ත පිතිකරුවන්ට දැඩි පීඩනයක් එල්ල කළහ. ඒ සඳහා ඔවුන්ට අනගි සහායක් දුන් ටොම් කරන් ලකුණු 46 කට කඩුලු 2 ක් බිඳ හෙළීය.\r\nනවසීලන්තය - ඕවර 49.5 කදී සියලු දෙනා දැවී 223\r\n(මාටින් ගප්ටිල් 47, හෙන්රි නිකලස් 55, මිචෙල් සෑන්ට්නර් 67, ක්‍රිස් වෝක්ස් 32/2, ආදිල් රෂීඞ් 42/3, ටොම් කරන් 46/2)",
        "date": "2018-03-11 20:10:37",
        "sid": "381",
        "title": "එංගලන්තය 3-2 කින් එක්දින තරගාවලිය දිනයි",
        "wid": "1"
    },
    {
        "category": "ක්‍රිකට්",
        "content": "මොරටුව ශාන්ත සෙබස්තියන් විදුහල සහ මොරටුව වේල්ස් කුමර විදුහල අතර පැවැති 68 වැනි ‘රන් හටන’ වාර්ෂික මහ ක්‍රිකට් තරගයට සමගාමීව මොරටුව ද සොයිසා ක්‍රීඩාංගණයේදී අද (11 වැනිදා) පැවැති එක්දින තරගයෙන් කඩුලු 6 ක ජයක් අත්කර ගැනීමට ශාන්ත සෙබස්තියන් විදුහල සමත් විය.\r\nජයග්‍රහණය සඳහා ලකුණු 164 ක ඉලක්කයක් හඹාගිය ශාන්ත සෙබස්තියන් ක්‍රීඩකයෝ පන්දු 23 ක් ඉතිරිව තිබියදී කඩුලු 4 ක් පමණක් දැවී එම ඉලක්කය පසුකර ගියේය. දක්ෂ පිතිහරඹයක නිරත වූ තරුෂ ප්‍රනාන්දු (නොදැවී 52) එහිදී අර්ධ ශතකයක් ලබාගැනීමට සමත් විය. ජනිෂ්ක පෙරේරා නොදැවී ලකුණු 34 ක් රැස්කරමින් සෙබස්තියන් විදුහල ජයග්‍රහණය කරා ගෙන යෑම සඳහා තරුෂට අනගි සහයක් දුන්නේය.\r\nකාසියේ වාසිය දිනා පළමුවෙන් පන්දුවට පහරදුන් වේල්ස් කුමර විදුහල් ඉනිමේ වැඩිම ලකුණු ලාභියා බවට පත් වූ ප්‍රින්ස් ප්‍රනාන්දු ලකුණු 40 ක් රැස්කළේය. එහිදී ශාන්ත සෙබස්තියන් විදුහලේ ප්‍රවීන් ජයවික්‍රම සහ ප්‍රවීන් කුරේ කඩුලු 2 බැගින් දවාගනිමින් පන්දුවෙන් දක්සම් දැක්වූහ.",
        "date": "2018-03-11 20:14:07",
        "sid": "382",
        "title": "එක්දින තරගයේ ජය ශා.සෙබස්තියන් පිලට",
        "wid": "1"
    },
    {
        "category": "ක්‍රිකට්",
        "content": "කොළඹ රාජකීය විදුහල සහ ගල්කිස්ස සාන්ත තෝමස් විදුහල අතර කොළඹ එස්.එස්.සී ක්‍රීඩාංගණයේදී පැවැති 139 වැනි ‘නිල් මහ සටන’ වාර්ෂික මහ ක්‍රිකට් තරගය අද (11 වැනිදා) ජය පරාජයෙන් තොරව අවසන් විය.\r\nජයග්‍රහණය සඳහා ලකුණු 216 ක ඉලක්කයක් හඹාගිය රාජකීය විදුහල් ක්‍රීඩකයෝ තරගය නිමාවන විට කඩුලු 6 ක් දැවී ලකුණු 143 ක් ලබා සිටි අතර ඒ වන විට කඩුල්ලේ රැදී සිටි කවිඳු මදුරසිංහ ලකුණු 58 ක් ලබා නොදැවී කඩුල්ලේ රැදී සිටියේය.\r\nදෙවැනි දිනය වූ ඊයේ (10 වැනිදා) මන්දාලෝක තත්ත්වය හේතුවෙන් තරගය නතර කරන විට කිසිවකු නොදැවී ලකුණු 3 ක් ලබා සිටි සාන්ත තෝමස් විදුහල, අද දිනයේදී සිය දෙවැනි ඉනිම වෙනුවෙන් ලකුණු 227 රැස්කිරීමෙන් අනතුරුව ඉනිම අත්හිටුවීමට තීරණය කළේය. දුලිත් ගුණවර්ධන (59) සහ ශලින් ද මෙල් (57) එහිදී සාන්ත තෝමස් විදුහල වෙනුවෙන් අර්ධ ශතක ලබාගැනීමට සමත් වූ අතර සිතාර හපුහින්න ලකුණු 47 ක් ලබා සිටියදී අර්ධ ශතකය පෙනි පෙනී දැවී ගියේය.\r\nකළන පෙරේරාගේ (57/5) සහ ඩෙලන් පීරිස්ගේ (40/4) දක්ෂ පන්දු යැවීම හමුවේ රාජකීය විදුහලට සිය පළමු ඉනිම වෙනුවෙන් රැස්කරගත හැකි වූයේ ලකුණු 178 ක් පමණි. රාජකීය පළමු ඉනිමේ වැඩිම ලකුණු ලාභියා බවට පත්වූ පසිඳු සූරියබණ්ඩාර ලකුණු 46 ක් රැස්කළේය.\r\nකාසියේ වාසිය දිනූ රාජකීය විදුහලේ ආරාධනයෙන් පළමුවෙන් පන්දුවට පහරදුන් සාන්ත තෝමස් විදුහල සිය පළමු ඉනිම වෙනුවෙන් කඩුලු 9 ක් දැවී ලකුණු 166 ක් රැස්කළ අතර එහිදී දක්ෂ පන්දු යැවීමක නිතර වූ මනුල පෙරේරා ලකුණු 43 කට කඩුලු 5 ක් දවාගනිමින් සාන්ත තෝමස් පළමු ඉනිම අඩ පණ කළේය.",
        "date": "2018-03-11 20:15:28",
        "sid": "383",
        "title": "නිල් මහ සටන ජය පැරදුමෙන් තොරයි",
        "wid": "1"
    },
    {
        "category": "ක්‍රිකට්",
        "content": "වෙන්නප්පුව ශාන්ත ජෝෂප් වාස් විදුහල සහ හලාවත ශාන්ත මරියා විදුහල අතර පැවැති 9 වැනි ‘සහෝදරයන්ගේ සටන’ වාර්ෂික මහ ක්‍රිකට් තරගයට සමගාමීව කටුනේරිය ශාන්ත සෙබස්තියන් විදුහල් ක්‍රීඩාංගණයේදී අද (11 වැනිදා) පැවැති එක්දින තරගයෙන් ලකුණු 195 ක දැවැන්ත ජයක් අත්කර ගැනීමට ශාන්ත ජෝෂප් වාස් විදුහල සමත් විය.\r\nජයග්‍රහණය සඳහා ලකුණු 318 ක ඉලක්කයක් හඹාගිය ශාන්ත මරියා විදුහල් ඉනිම ඕවර 41.5 ක් අවසානයේ ලකුණු 122 කට සීමා කිරීමට ආකාෂ් කනිෂ්ක ප්‍රමුඛ ශාන්ත ජෝෂප් වාස් පන්දු යවන්නෝ සමත් වූහ.\r\nඑහිදී දක්ෂ පන්දු යැවීමක නිරත වූ ආකාෂ් කඩුලු 5 ක් දවාගත්තේ ප්‍රතිවාදීන්ට ලකුණු 25 ක් පමණක් පිරිනමමිනි. ශාන්ත මරියා විදුහල් ඉනිම අඩු ලකුණු සංඛ්‍යාවකට සීමා කිරීම සඳහා ආකාෂ්ට අනගි සහායක් දුන් ධනුෂ්ක නෙරංජන් ලකුණු 16 කට කඩුලු 3 ක් දවාගනිමින් පන්දුවෙන් දස්කම් දැක්වීය.\r\nධනුෂ්ක නෙරංජන්ගේ (81) දක්ෂ පිතිහරඹය හමුවේ කාසියේ වාසිය දිනා පළමුවෙන් පන්දුවට පහරදුන් ශාන්ත ජෝෂප් වාස් විදුහල ඕවර 50 අවසානයේ ලකුණු 317 ක් ලබාගත්තේය. තිලාන් ප්‍රදීප්ත ලකුණු 46 ක්ද, අංජන රුක්මාල් ලකුණු 36 ක්ද, නිපුන් ධනංජය 35 ක්ද රැස්කරමින් ජෝෂප් වාස් විදුහලේ ලකුණු සංඛ්‍යාව ඉහළ දැමූහ.",
        "date": "2018-03-11 21:46:31",
        "sid": "384",
        "title": "ශා. ජෝෂප් වාස් විදුහලට දැවැන්ත ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා සීමිත ඕවර කණ්ඩායමේ තාවකාලික නායකයා වන දිනේෂ් චන්දිමාල්ට අන්තර්ජාතික ක්‍රිකට් සභාව විසින් තරග දෙකක තහනමක් පනවනු ලැබ තිබේ. බංග්ලාදේශයට එරෙහිව සෙනසුරාදා පැවැති තරගයේදී මන්දගාමී පන්දු යැවීම හේතුවෙන් චන්දිමාල්ට මෙම තහනම පනවා තිබේ.\r\nචන්දිමාල් තහනමකට පත්වීම හේතුවෙන් ශ්‍රී ලංකාව සහ ඉන්දියාව අතර හෙට (12 වැනිදා) පැවැත්වීමට නියමිත නිදහස් කුසලාන තරගයේදී ශ්‍රී ලංකා කණ්ඩායමේ නායකත්වය සඳහා තිසර පෙරේරා පත්කර ඇත. \r\nනියමිත ඕවර 20 යැවීම සඳහා දෙන ලද කාලය තුළදී ශ්‍රී ලංකා කණ්ඩායම යවා තිබුණේ ඕවර 16 ක් පමණි. ඒ හේතුවෙන් ශ්‍රී ලංකා කණ්ඩායමේ ක්‍රීඩකයන්ට ඔවුන්ගේ තරග මුදලින් 60% ක දඩයක් පනවන ලද අතර නායකයා වූ හෙයින් චන්දිමාල්ට තරග දෙකක තහනමක් පනවන ලදි. මේ හේතුවෙන් චන්දිමාල්ට ශ්‍රී ලංකාව සහ ඉන්දියාව අතර තරගය (12 වැනිදා) මෙන්ම සිකුරාදා පැවැත්වීමට නියමිත ශ්‍රී ලංකාව සහ බංග්ලාදේශය අතර තරගයද මඟහැරී යනු ඇත.\r\nශ්‍රී ලංකා නායකයාට පමණක් නොව බංග්ලාදේශ නායක මහමදුල්ලා රියාද් සහ බංග්ලාදේශ කණ්ඩායමද දඩ මුදලකට යටත්ව සිටිති. නියමිත කාලය ඇතුළතදී යැවිය යුතු ඕවර 20 න් එකක් අඩුව යැවීම හේතුවෙන් මහමදුල්ලාගේ තරග මුදලින් 20% ක දඩයක් නියම කළ තරග තීරක ක්‍රිස් බ්‍රෝඞ් මහතා බංග්ලාදේශ කණ්ඩායමට ඔවුන්ගේ තරග මුදලින් 10% ක දඩමුදලක් නියම කළේය.\r\nඅන්තර්ජාතික ක්‍රිකට් සභාවේ නිවේදනය අනුව ඉදිරි මාස 12 ක කාලය චන්දිමාල්ට අසීරු කාලයකි. චන්දිමාල් නායකත්වය දරන ශ්‍රී ලංකා කණ්ඩායමක් ඉදිරි මාස 12 ක කාලය ඇතුළත මෙවැනිම වරදකට යොමු වුවහොත් ඔහුට දඩ ලකුණු 2 සිට 8 දක්වා ප්‍රමාණයකට මුහුණ දීමට සිදුවනු ඇත. චන්දිමාල්ට දැනටමත් තරග දෙකක් තහනම් වී ඇත්තේ දඩ ලකුණු 2 කට මුහුණ දී ඇති බැවිනි.",
        "date": "2018-03-11 22:17:36",
        "sid": "385",
        "title": "චන්දිමාල්ට තහංචි - තිසර නායකත්වයට",
        "wid": "1"
    },
    {
        "category": "ක්‍රිකට්",
        "content": "සිය ටෙස්ට් දිවියේ අනුස්මරණීය ශතකයක් ලබාගත් ඒ. බී. ඩිවිලියර්ස් ඕස්ට්‍රේලියානු පිලට එරෙහිව පෝර්ට් එළිසබෙත් නුවරදී පැවැත්වෙන දෙවැනි ටෙස්ට් තරගයේ තුන්වැනි දිනය වූ අද (11 වැනිදා) ලකුණු 139 කින් දකුණු අප්‍රිකානු පිල ඉදිරියට ගෙන ගියේය. දිනය නිමා වීමට පෙර කගීසෝ රබාඩා විසින් කඩුලු 3 ක් බිම දැමීම නිසා ඕස්ට්‍රේලියානුවන් තුන්වැනි දිනය හමාර  කළේ සිය දෙවැනි ඉනිමේදී කඩුලු 5 කට ලකුණු 180 ක් ලබමිනි.\r\nමිචෙල් මාෂ් සහ ටිම් පේන් දෙදෙනා කඩුල්ලේ රැඳී සිටි අතර ඕස්ට්‍රේලියානුවෝ කඩුලු 5 ක් පමණක් අතැතිව දකුණු අප්‍රිකාවට වඩා ලකුණු 41 ක් ඉදිරියෙන් සිටිති.\r\nමේ වන විටත් විනය විරෝධී හැසිරිම පිළිබඳ චෝදනාවකට ලක්ව සිටින කගීසෝ රබාඩාට තරගාවලියේ ඉදිරි තරග දෙකම අහිමි විය හැකි නමුත් තමන්ට ලැබුණු අවස්ථාවේදී කණ්ඩායම වෙනුවෙන් උපරිම දේ කිරීම රබාඩා පසුබට නොවීය.\r\nඬේවිඞ් වෝනර් (13), උස්මන් කවාජා (75) සහ ෂෝන් මාෂ් (1) රබාඩා හමුවේ දැවී ගිය අතර ඕස්ට්‍රේලියානුවන් මුහුණ දුන් බරපතළම අර්බුදය වන්නේ නායක ස්ටීවන් ස්මිත් ලකුණු 11 කට දැවී යාමයි. ස්ටීවන් ස්මිත් ටෙස්ට් පිතිකරුවන් ශ්‍රේණිගතකිරීම අනුව මේ වන විට ලෝකයේ හොඳම ටෙස්ට් පිතිකරුවාය.\r\nමෙම තරගයේදී දකුණු අප්‍රිකානුවන්ට තරගයක් දීමට නම් ඕස්ට්‍රේලියානු පසුපෙළ පිතිකරුවන් වෙතින් විශාල දායකත්වයක් ලැබිය යුතුව තිබේ.\r\nලකුණු 139 ක අවාසියකට මුහුණ දුන් ඕස්ට්‍රේලියානු පිලේ දෙවැනි ඉනිමේ සිවුවැනි කඩුල්ලත් ලකුණු 86 දී බිඳ වැටිණ. එහෙත් මිචෙල් මාෂ් සමග එක්ව පස්වැනි කඩුල්ල වෙනුවෙන් ලකුණු 87 ක් එක්කළ උස්මන් කවාජා ඕස්ට්‍රේලියානුවන්ගේ අවාසිය මකා දැමුවද රබාඩා හමුවේ දැවීයාම ඕස්ට්‍රේලියානුවන් අපේක්‍ෂා කළ යමක් නොවීය. ඇරත් කවාජා දැවීගියේ අද දිනයේ යැවිය යුතු අවසන් ඕවරයට පෙර ඕවරයේදීය. ඕස්ට්‍රේලියානුවෝ එවැනි දේ නොඉවසති.\r\nඋස්මන් කවාජා යනු බලපත්‍රලාභී ගුවන් නියමුවෙකි. ගුවන් නියමුවකු වශයෙන් ඔහු සාර්ථක සංචාරයකු වුවද ඕස්ට්‍රේලියානු ක්‍රිකට් කණ්ඩායම සමග සංචාරය කිරීමේදී නම් එතරම් සාර්ථක වූවෙක් නොවේ. මෙම ලකුණු 75 ලබාගැනීමට පෙර ඕස්ට්‍රේලියාවෙන් පිටතදී ඔහුගේ අවසන් ටෙස්ට් ඉනිම 9 සටහන් වූයේ 26, 18, 11, 0, 1, 1, 14, 6, සහ 4 ක් ලෙසිනි.\r\nඒ. බී. ඩිවිලියර්ස් අද ලබාගත්තේ සිය 22 වැනි ටෙස්ට් ශතකය වූවත් එය ඔහු වසර 3 කට පසුව ලබාගත් පළමු ටෙස්ට් ශතකයද විය. දකුණු අප්‍රිකානු කණ්ඩායමට ලෝක කුසලානයක් දිනාදීම පිණිස ටෙස්ට් පිටියෙන් තරමක් දුරට ඉවත් වී ඒ වෙනුවෙන් අවධානය යොමුකළ හිටපු නායකයා අද දිනයේ ලබාගත් ලකුණු 126 හතරේ පහර 20 ක් සහ හයේ පහරක්ද ඇතුළත් විය.\r\nඕස්ට්‍රේලියානුවන් මුල් ඉනිමේදී ලබාගත් ලකුණු 243 ට පිළිතුරු සොයා යාමේදී දකුණු අප්‍රිකානු පිලේ 7 වැනි කඩුල්ලත් ලකුණු 227 දී බිඳ වැටිණ. එහෙත් වර්නන් ෆිලැන්ඩර් සමග එක්ව 8 වැනි කඩුල්ල වෙනුවෙන් ලකුණු 84 ක් එක්කළ ඩිවිලියර්ස්, ඉන් අනතුරුව කේෂව් මහාරාජ් සමග එක්ව තවත් ලකුණු 58 ක් කණ්ඩායමට එක්කළේය.",
        "date": "2018-03-11 23:18:34",
        "sid": "386",
        "title": "ඩිවිලියර්ස්ගෙන් හොඳ තල්ලුවක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ II වැනි කොටසේ අර්ධ අවසන් පූර්ව වටය සදහා සුදුසුකම් ලබා ගැනීමට පානදුර ශ්‍රී සුමංගල විද්‍යාලය සමත්විය. පානදුර ශාන්ත ජෝන් විද්‍යාලීය ක්‍රීඩාංගණයේදී ඊයේ (13 වැනිදා) පැවති පෙර අර්ධ අවසන් පූර්ව වටයේ තරගයකදී මහනුවර විද්‍යාර්ථ විද්‍යාලය කඩුලු 6 කින් පරාජය කිරීමට පානදුර ශ්‍රී සුමංගල විද්‍යාලයට අවස්ථාව හිමිවිය.\r\nවර්ෂාව හේතුවෙන් තරගය දෙපිලටම ඕවර 24 කට සීමාවූ අතර කාසියේ වාසිය දිනු පානදුර ශ්‍රී සුමංගල විද්‍යාලය පළමුව පන්දුවට පහරදීම සදහා මහනුවර විද්‍යාර්ථ විද්‍යාලයට ආරාධනා කළේය. ඕවර 12.5 කදී සියලුදෙනා දැවී මහනුවර විද්‍යාර්ථ විද්‍යාලයට රැස්කිරීමට හැකිවූයේ ලකුණු 35 ක් පමණි.\r\nපන්දුවෙන් දස්කම් දැක්වූ පානදුර ශ්‍රී සුමංගල විද්‍යාලයේ ජනිඳු ඉනුවර ලකුණු 11 කට කඩුලු 3 ක් සහ අනුක ප්‍රදීපිත ලකුණු 13 කට කඩුලු 3 ක් දවාගත් අතර පසිඳු මධුසංක ලකුණු 09 කට කඩුලු 2 ක් දවාගත්තේය.\r\nජයග්‍රහණය සදහා ලකුණු 36 ක ඉලක්කයක් හඹාගිය පානදුර ශ්‍රී සුමංගල විද්‍යාලය ඕවර 5.2 දී කඩුලු 4 ක් දැවී ඉලක්කය පහසුවෙන් ජයගැනීමට සමත්විය. අවිශ්ක උපනන්ද ලකුණු 21 කට කඩුලු 2 ක් දවාගත්තේය.",
        "date": "2018-03-14 14:21:54 ",
        "sid": "387",
        "title": "පානදුර සුමංගලයට පන්දු යවන්නෝ ජය ගෙනෙති",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ එක්දින ක්‍රිකට් තරගාවලියේ තරග 11 ක් කාණ්ඩ 4 ක් යටතේ අද (14 වැනිදා) පැවැති අතර ගාල්ල කණ්ඩායමට එරෙහිව කෝල්ට්ස් කණ්ඩායමේ ප්‍රියමාල් පෙරේරා (නොදැවී 102), කුරුණෑගල යොවුන් පිලට එරෙහිව සැරසන්ස් කණ්ඩායමේ තනුක දාබරේ (123) සහ ද්‍රවිඩ සංගම් පිලට එරෙහිව රාගම කණ්ඩායමේ ළහිරු මිලන්ත (112) ශතක රැස්කිරීමට සමත්වූහ.\r\nක්‍රීඩාංගණ 11 කදී පැවැති තරග වලදී ජයග්‍රහණ වාර්තා කිරීමට බී.ආර්.සී, මුවර්ස්, සැරසන්ස්, එස්.එස්.සී, මේරියන්ස්, කෝල්ට්ස්, එන්.සී.සී, පොලිස්, බ්ලූම්ෆීල්ඞ්, කළුතර නාගරික සහ රාගම යන කණ්ඩායම් සමත්වූහ.\r\nපොලිස් කණ්ඩායමට එරෙහිව කඩුලු 5 ක් දවාගනිමින් පන්දුවෙන් දස්කම් දැක්විමට බදුරලිය කණ්ඩායමේ සාරංග රාජගුරු සමත්විය.",
        "date": "2018-03-14 18:27:48",
        "sid": "388",
        "title": "ප්‍රියමාල් - තනුක - මිලන්ත ශතක ලබති",
        "wid": "1"
    },
    {
        "category": "ක්‍රිකට්",
        "content": "මහනුවර ත්‍රිත්ව විදුහල සහ කටුගස්තොට ශාන්ත අන්තෝනි විදුහල අතර 101 වැනි ‘කන්ද උඩරට නිල් මහ සටන’ වාර්ෂික මහ ක්‍රිකට් තරගය 16 සහ 17 යන දිනවලදී මහනුවර අස්ගිරිය ජාත්‍යන්තර ක්‍රිකට් ක්‍රීඩාංගණයේදී පැවැත්වේ.\r\nදෙවිදුහල් අතර පැවැත්වෙන මෙම මහ ක්‍රිකට් තරගය 1914 වසරේදී ආරම්භ වූ අතර මෙතෙක් පැවති තරගවලදී ජයග්‍රහණ 23 ක් අත්කර ගැනීමට ත්‍රිත්ව විදුහලත්, ජයග්‍රහණ 11 ක් අත්කර ගැනීමට ශාන්ත අන්තෝනි විදුහලත් සමත්ව සිටියි.\r\nත්‍රිත්ව විදුහල අවසන් වරට නිල් මහ සටන ජයගෙන ඇත්තේ 2012 වසරේදී නිරෝෂන් දික්වැල්ලගේ නායකත්වය යටතේය. ඒ වසර 26 කට පසුය. දික්වැල්ලට පෙර ත්‍රිත්ව විදුහල පූර්ණ ජයග්‍රහණයක් කරා මෙහෙයවනු ලැබ ඇත්තේ 1986 වසරේදී තුෂාර වීරසූරිය විසිනි. 1992 වසරේදී උමේෂ් ද අල්විස්ගේ නායකත්වය යටතේ ලැබූ ජයග්‍රහණයෙන් පසුව නැවතත් නිල් මහ සටනෙන් ජය ලැබීමට ශාන්ත අන්තෝනි විදුහල සමත්ව නැත.\r\nමේ වසරේදී නවසීලන්තයේ පැවති වයස 19 න් පහළ ලෝක කුසලාන තරගාවලියට සහභාගී වූ ශ්‍රී ලංකා කණ්ඩායමේ ආරම්භක පිතිකරුවා ලෙස කටයුතු කළ හසිත බෝයගොඩ, මෙවර මහ ක්‍රිකට් තරගයේදී ත්‍රිත්ව විදුහල් කණ්ඩායමේ නායකත්වය දරයි. ලෝක කුසලාන තරගාවලියේ කෙන්යාවට එරෙහිව පැවැති තරගයේදී ප්‍රවේගකාරී ඉනිමක් ක්‍රීඩා කළ බෝයගොඩ, පන්දු 152 කදී හයේ පහර 2 ක් සහ හතරේ පහර 28 ක් සමග ලකුණු 192 ක් රැස්කිරීමට සමත් විය. එය වයස 19 න් පහළ ජාත්‍යන්තර තරගයකදී ක්‍රීඩකයෙක් රැස්කළ ඉහළම ලකුණු සංඛ්‍යාව ලෙසද වාර්තා අතරට එක් විය.\r\nමෙවර තරගවාරයේදී ත්‍රිත්ව විදුහල වෙනුවෙන් වැඩිම ලකුණු ලාභියා බවට පත්ව සිටින්නේ ශතකයක් සහ අර්ධ ශතක 6 ක් සමගින් ලකුණු 780 ක් රැස්කරගෙන සිටින හසින්ත ජයසූරියයි. උප නායක ටේ‍රවෝන් වීරසූරියද ලකුණු 600 සීමාව ඉක්මවා යමින් ත්‍රිත්ව කණ්ඩායමේ පිතිකරු ලැයිස්තුව ශක්තිමත් කරයි.\r\nවමතින් මඳ වේගපන්දු යවන ක්‍රීඩක තිසරු දිල්ෂාන් ත්‍රිත්ව විදුහලේ ප්‍රධානතම පන්දු යවන්නා ලෙස හැඳින්විය හැකිය. ඔහු වයස 19 න් පහළ ජාතික කණ්ඩායමද නියෝජනය කළ ක්‍රීඩකයෙකි. දඟපන්දු යවන ක්‍රීඩකයන් වන විමුක්ති නෙතුමාල් සහ කවිෂ්ක සේනාධීරද කඩුලු 60 බැගින් දවාගනිමින් ත්‍රිත්ව කණ්ඩායමේ පන්දු යවන්නන් අතර පෙරමුණේ පසුවෙති.\r\nතුන් ඉරියව් ක්‍රීඩක ජනිදු හිම්සරගේ නායකත්වය යටතේ ශාන්ත අන්තෝනි විදුහල් කණ්ඩායම මෙවර මහ තරගයට සහභාගි වෙයි. ශතක 2 ක් සමගින් ලකුණු 600 සීමාව ඉක්මවා යෑමට සමත්ව සිටින මැදපෙළ පිතිකරු සතීෂ් වික්‍රමආරච්චි, මෙවර තරග වාරයේදී ශාන්ත අන්තෝනි කණ්ඩායමේ වැඩිම ලකුණු ලාභියා බවටද පත්ව සිටියි. සුනේර ජයසිංහ, ඩියෝන් ස්ටව්ටර් සහ මොහොමඞ් අබ්සාර් යන ක්‍රීඩකයෝ තවදුරටත් අන්තෝනි පිතිකරණ බලඇණිය ශක්තිමත් කරති.\r\nමෙවර තරග වාරයේදී කඩුලු 50 සීමාව ආසන්නයට පැමිණ සිටින නිම්නක ජයතිලක අන්තෝනි කණ්ඩායමේ ප්‍රධානතම පන්දු යවන්නා ලෙස හැඳින්විය හැකිය. සසිත් හිම්දික කඩුලු 35 ක්ද, ගිහාන් අචින්ත කඩුලු 25 ක්ද දවාගනිමින් අන්තෝනි පන්දු යවන්නන් අතර පෙරමුණේ පසුවෙති.\r\nමෙවර තරග වාරයේදී පූර්ණ ජයග්‍රහණ 6 ක් අත්කර ගැනීමට ත්‍රිත්ව විදුහල සමත්ව ඇති අතර ශාන්ත අන්තෝනි විදුහල ලබා ඇති පූර්ණ ජයග්‍රහණ සංඛ්‍යාව 9 කි. ත්‍රිත්ව විදුහල මාතර ශාන්ත සර්වේශස්, කොටහේන ශාන්ත බෙනඩික්, වේයන්ගොඩ බණ්ඩාරනායක, මොරටු විද්‍යාලය, කොළඹ වෙස්ලි සහ ගාල්ල ශාන්ත ඇලවීෂියස් යන විදුහල් වලට එරෙහිව පූර්ණ ජයග්‍රහණ ලබා තිබේ. ශාන්ත අන්තෝනි විදුහල පූර්ණ ජයග්‍රහණ ලබා ඇත්තේ කොළඹ වෙස්ලි, හොරණ තක්ෂිලා, මහනුවර කිංග්ස්වුඞ්, කුරුණෑගල ශාන්ත ආනා, පානදුර රාජකීය, මහනුවර ධර්මරාජ, බලපිටිය රේවත, කළුතර විද්‍යාලය සහ මරදාන සහිරා යන විදුහල්වලට එරෙහිවය.\r\nකුමාර් සංගක්කාර, රවී රත්නායක, ග්‍රැහැම් ලැබ්රෝයි, කෞෂල්‍ය වීරරත්න සහ නිරෝෂන් දික්වැල්ල ත්‍රිත්ව විදුහලෙන්ද, මුත්තයියා මුරලිදරන්, මහේෂ් ගුණතිලක, පියල් විජේතුංග, මාලන් වොන්හාග්ට්, රුවන් කල්පගේ සහ සජිත් ප්‍රනාන්දු ශාන්ත අන්තෝනි විදුහලෙන්ද ජාතික කණ්ඩායම නියෝජනය කිරීමේ වරම් දිනාගත් ක්‍රීඩකයෝ වෙති.",
        "date": "2018-03-14 19:14:48 ",
        "sid": "389",
        "title": "කන්ද උඩරට නිල් මහ සටන හෙට - අනිද්දා",
        "wid": "1"
    },
    {
        "category": "ක්‍රිකට්",
        "content": "‘නිදහස් කුසලාන’ තුන්කොන් විස්සයි20 ක්‍රිකට් තරගාවලියේ පස්වැනි තරගය ලෙස ඉන්දියාව සහ බංග්ලාදේශය අතර කොළඹ ආර්.ප්‍රේමදාස ක්‍රීඩාංගණයේදී අද (14 වැනිදා) පැවැති තරගයෙන් ලකුණු 17 ක ජයක් ලැබූ ඉන්දීය කණ්ඩායම තරගාවලියේ අවසන් මහ තරගයට සුදුසුකම් ලබාගත්තේය.\r\nජයග්‍රහණය සඳහා ලකුණු 177 ක ඉලක්කයක් හඹාගිය බංග්ලාදේශ කණ්ඩායමට නියමිත ඕවර 20 අවසානයේ කඩුලු 6 ක් දැවී ලබාගත හැකි වූයේ ලකුණු 159 ක් පමණි. එහිදී වේගවන් පිතිහරඹයක නිතර වූ මුෂ්ෆිකුර් රහීම්, පන්දු 55 කදී හයේ පහරක් සහ හතරේ පහර 8 ක් සමග නොදැවී ලකුණු 72 ක් රැස්කළද, ඔහුට සිය කණ්ඩායම පරාජයෙන් ගළවා ගැනීමට නොහැකි විය.\r\nසබීර් රෙහෙමාන් (27) සමග එක්ව පස්වැනි කඩුල්ල වෙනුවෙන් පන්දු 48 කදී ලකුණු 65 ක සම්බන්ධතාවක් ගොඩනැගීමටද රහීම් සමත් විය. එහෙත් හයේ පහරක් සහ හතරේ පහර 2 ක් සමග ලකුණු රැස්කරමින් සිටි රෙහෙමාන්ගේ කඩුල්ල බිඳ දැමීමට ශර්දුල් ඨාකුර් සමත් වීමත් සමග එම සම්බන්ධතාව නිමාවට පත් විය.\r\nනායක මහමදුල්ලාට රියාද්ට (11) සහ මෙහෙදි හසන්ට (7) වැඩි වේලාවක් කඩුල්ලේ රැදී සිටීමට ඉන්දීය පන්දුයවන්නෝ ඉඩක් නොදුන් අතර යුස්වින්දර් චාහල්ගේ පන්දුවක් හමුවේ ලෝකේෂ් රාහුල් අතට උඩ පන්දුවක් දෙමින් මහමදුල්ලාද, මොහොමඞ් සිරාජ්ගේ පන්දුවක් හමුවේ සුරේෂ් රයිනා අතට උඩ පන්දුවක් දෙමින් හසන්ද පිටියෙන් ඉවත්ව ගියහ.\r\nදක්ෂ පන්දුයැවීමක නිතර වූ වොෂිංග්ටන් සුන්දර්, මුලු ලකුණු සංඛ්‍යාව 40 ක් වන විට බංග්ලාදේශ කණ්ඩායමේ මුල් පිතිකරුවන් තිදෙනාම ආපසු ක්‍රීඩාගාරයට හරවා යැවීය. එහිදී ටමීම් ඉක්බාල්ගේ (27) සහ සෞම්‍ය සාකර්ගේ (1) කඩුලු බිඳහෙළු සුන්දර්, ලිටන් දාස් දවාගත්තේ කඩුලු රකින ක්‍රීඩක දිනේෂ් කාර්තික්ගේ සහායද ඇතිවය.\r\nපළමුවෙන් පන්දුවට පහරදුන් ඉන්දීය කණ්ඩායම ඕවර 20 අවසානයේ කඩුලු 3 ක් දැවී ලකුණු 176 ක් ලබාගත්තේය. ඉන්දීය ඉනිමේ කොඳුනාරටිය බවට පත්වූ නායක රෝහිත් ශර්මා පන්දු 61 කදී හයේ පහර 5 ක් සහ හතරේ පහර 5 ක් සමගින් ලකුණු 89 ක් රැස්කළ අතර ඉනිමේ අවසන් පන්දුවේදී දුවද්දී දැවීයෑමටකට ලක්විය.\r\nශිකර් ධවාන් (35) සමග එක්ව පළමු කඩුල්ල වෙනුවෙන් පන්දු 59 කදී ලකුණු 70 ක සම්බන්ධතාවක් ගොඩනැගූ ශර්මා, ඉන් නොනැවතී සුරේෂ් රයිනා (47) සමග එක්ව දෙවැනි කඩුල්ල වෙනුවෙන් පන්දු 56 කදී ලකුණු 102 ක සම්බන්ධතාවක්ද ගොඩනගමින් ඉන්දීය කණ්ඩායමේ ලකුණු සංඛ්‍යාව ඉහළ දැමීය.\r\nපන්දු 27 කදී හයේ පහරක් සහ හතරේ පහර 5 ක් සමග වේගයෙන් ලකුණු රැස්කරමින් සිටි ධවාන්ගේ කඩුල්ල බිඳ දැමීමට රුබෙල් හුසේන් සමත් විය. හුසේන්ගේම පන්දුවක් හමුවේ සෞම්‍ය සාකර් අතට උඩ පන්දුවක් දෙමින් දැවීයන විට පන්දු 30 කට මුහුණදී සිට රයිනා, හයේ පහර 2 කින් සහ හතරේ පහර 5 කින් සිය ඉනිම සරසා තිබිණි.\r\nකාසියේ වාසිය දිනූ බංග්ලාදේශ කණ්ඩායමේ නායක මහමදුල්ලා රියාද් පළමුවෙන් පන්දුවට පහරදීම සඳහා ඉන්දීය කණ්ඩායමට ආරාධනා කර සිටියේය. මෙම තරගයේදී ඉන්දීය කණ්ඩායමට ජයදේව් උනාඞ්කට් වෙනුවට මොහොමඞ් සිරාජ් කැඳවා සිටි අතර බංග්ලාදේශ කණ්ඩායමට ටස්කින් අහමඞ් වෙනුවට අබු හයිදර් කැඳවා සිටියේය.",
        "date": "2018-03-14 19:44:20",
        "sid": "390",
        "title": "ඉන්දියාව අවසන් මහ තරගයට",
        "wid": "1"
    },
    {
        "category": "ක්‍රිකට්",
        "content": "",
        "date": "2018-03-14 20:56:23",
        "sid": "391",
        "title": "බංග්ලාදේශ - ඉන්දීය නිදහස් කුසලාන විස්සයි 20 තරගය",
        "wid": "1"
    },
    {
        "category": "ක්‍රිකට්",
        "content": "ගාල්ල රිච්මන්ඞ් විදුහල සහ ගාල්ල මහින්ද විදුහල අතර පැවැත්වෙන 113 වැනි ‘ආදරවන්තයන්ගේ සටන’ වාර්ෂික මහ ක්‍රිකට් තරගය හෙට සහ  (16 වැනිදා) සහ අනිද්දා (17 වැනිදා) යන දිනවලදී ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වේ. \r\nමෙම මහ ක්‍රිකට් තරගය 1905 වසරේදී ආරම්භ වූ අතර මෙතෙක් පැවති තරගවලදී විදුහල් දෙකම ජයග්‍රහණ 23 බැගින් අත්කර ගෙන මේ වන විට කරට කර තත්ත්වයක පසුවෙයි. රිච්මන්ඞ් විදුහල අවසන් වරට 2015 වසරේදී සිතාර ගිම්හාන්ගේ නායකත්වය යටතේ ‘ආදරවන්තයන්ගේ සටන’ ජයගත් අතර මහින්ද විද්‍යාලය අවසන් වරට ඉන් ජය ලැබුවේ 2008 වසරේදී රජිත් ප්‍රියාන්ගේ නායකත්වය යටතේය. \r\nමෙවර පාසල් තරගවාරයේදී තරග 12 කට සහභාගී වූ රිච්මන්ඞ් විදුහල, ඉන් මාතර ශාන්ත සර්වේශස්, මාතර ශාන්ත තෝමස්, පන්නිපිටිය ධර්මපාල, අම්බලන්ගොඩ ධර්මාශෝක, කුරුණෑගල මලියදේව සහ කොළඹ වෙස්ලි යන විදුහල්වලට එරෙහිව පැවැති තරග 6 ජයගැනීමට සමත් විය. එහිදී ඔවුන් පරාජයට පත් වූයේ බම්බලපිටිය ශාන්ත පීතර විදුහලට එරෙහිව පැවති තරගය පමණි. \r\nශ්‍රී ලංකා වයස 19 න් පහළ කණ්ඩායම නියෝජනය කළ ධනංජය ලක්ෂාන්, මෙවර ආදරවන්තයන්ගේ සටනට සහභාගි වන රිච්මන්ඞ් කණ්ඩායමේ නායකත්වය දරන අතර ඔහු  කණ්ඩායමේ ආරම්භක පිතිකරුවා ලෙසද කටයුතු කරයි. කුරුණෑගල මලියදේව විදුහලට එරෙහිව රැස්කළ ලකුණු 154 ත් සමග මෙවර තරගවාරයේදී ඔහු රැස්කළ ලකුණු සංඛ්‍යාව 500 ට ආසන්න වේ. \r\nවත්මන් ශ්‍රී ලංකා වයස 19 න් පහළ කණ්ඩායමේ නායක කමිඳු මෙන්ඩිස්, මෙවර රිච්මන්ඞ් කණ්ඩායමට ක්‍රීඩා කරන ප්‍රබලම මෙන්ම ප්‍රවීණම ක්‍රීඩකයා බවට පත්ව සිටියි. ශ්‍රී ලංකා වයස 19 න් පහළ කණ්ඩායමට ක්‍රීඩා කිරීම හේතුවෙන් කමිඳුට මෙවර මෙවර පාසල් තරගවාරයේදී සිය පාසල නියෝජනය කිරීමට හැකිවූයේ තරග 5 කදී පමණි. එහිදී ශතක 4 ක්ද සමගින් ලකුණු 600 සීමාව ඉක්මවා යෑමට ඔහු සමත් විය. \r\nතුන් ඉරියව් ක්‍රීඩක අවිඳු තීක්ෂණ උප නායකයා ලෙසින් රිච්මන්ඞ් කණ්ඩායමට එක්ව සිටින අතර ලකුණු 700 සීමාව පසුකර සිටින ආදිත්‍ය සිරිවර්ධන කණ්ඩායමේ වැඩිම ලකුණු ලාභියා ලෙස හැදින්විය හැකිය. රිච්මන්ඞ් කණ්ඩායමේ ප්‍රධානතම පන්දු යවන්නා ලෙස සැලකෙන්නේ දකුණතින් දඟපන්දු යවන ක්‍රීඩක සඳුන් මෙන්ඩිස්ය. මේ දක්වා පැවැති තරග වලදී ඔහු දවාගෙන ඇති කඩුලු සංඛ්‍යාව 65 කි. දිලුම් සුධීරද ලකුණු 500 සීමාව ඉක්මවා යමින් සහ කඩුලු 60 ක් දවාගනිමින් රිච්මන්ඞ් කණ්ඩායම වෙනුවෙන් තුන් ඉරියව් දස්කම් දැක්වීමට සමත්ව සිටියි. \r\nමෙවර පාසල් තරගවාරයට සහභාගි වූ කණ්ඩායම් අතුරින් අපරාජිත කණ්ඩයමක් ලෙස මහින්ද විදුහල මෙවර ආදරවන්තයන්ගේ සටනට සහභාගි වෙයි. එහිදී කඳාන ද මැසිනොද්, කොළඹ ලුම්බිණි, මාතර ශාන්ත තෝමස්, මහනුවර ශාන්ත සිල්වෙස්ටර්, පන්නිපිටිය ධර්මපාල, කොළඹ සහිරා සහ කුරුණෑගල මලියදේව යන විදුහල්වලට එරෙහිව පැවැති තරගවලින් ජය ලැබීමට මහින්ද විදුහල සමත් විය. \r\nමෙවර ආදරවන්තයන්ගේ සටනේදී මහින්ද විදුහල් කණ්ඩායම මෙහෙයවීමේ වගකීම තුන් ඉරියව් ක්‍රීඩක රෙෂාන් කාවින්දට හිමිව තිබේ. කණ්ඩායමේ ආරම්භක වේග පන්දුවන්නා ලෙස කටයුතු කරන රෙෂාන් මෙතෙක් පැවැති තරග වලදී ලකුණු 400 සීමාව ඉක්මවා යෑමටද සමත්ව සිටියි. \r\nඋප නායක විනුර දුල්සර මහින්ද කණ්ඩායමේ වැඩිම ලකුණු ලාභියා ලෙස හැඳින්විය හැකි අතර මෙවර තරග වාරයේදී ඔහු රැස්කරගෙන සිටින ලකුණු සංඛ්‍යාව 910 කි. ආරම්භක පිතිකරු නවෝද් පරණවිතානද ශතක 3 ක් සමගින් ලකුණු 830 ක් ලබාගෙන මහින්ද විදුහල් පිතිකරු ලැයිස්තුව ශක්තිමත් කරයි. \r\nමහින්ද කණ්ඩායමේ අපරාජිත බව රැකගැනීම සඳහා තුන් ඉරියව්වෙන්ම දස්කම් දැක්වූ කවිඳු එදිරිවීර මේ වනවිට ලකුණු 800 සහ කඩුලු 50 සීමාවන් පසුකර යෑමට සමත්ව සිටියි. මෙවර තරග වාරයේදී කඩුලු 70 ක් දවාගෙන සිටින වමතින් දඟ පන්දුයවන ක්‍රීඩක පසන් පෙතන්ගොඩ කණ්ඩායමේ වැඩිම කඩුලු ලාභියා ලෙස හැදින්විය හැකිය. \r\nශ්‍රී ලංකා වයස 19 න් පහළ කණ්ඩායමට ක්‍රීඩා කළ වේගපන්දු යවන ක්‍රීඩක නිපුන් මාලිංග සහ කේ.කේ. කෙවින්ද මෙවර කණ්ඩායමට ඇතුළත්ව සිටීම මහින්ද විදුහලේ ශක්තිය තවත් වැඩි කරනු ඇත. \r\nරිච්මන්ඞ් විදුහල වෙනුවෙන් චම්පක රාමනායක, චමිල ගමගේ, සුරංග ලක්මාල්, ධනංජය ද සිල්වා සහ වනිඳු හසරංගද, මහින්ද විදුහල වෙනුවෙන් ජයනන්ද වර්ණවීර, අතුල සමරසේකර, උපුල් චන්දන සහ ලසිත් මාලිංගද ශ්‍රී ලංකා කණ්ඩායම නියෝජනය කිරීමේ වරම් දිනාගත් ක්‍රීඩකයෝ වෙති. ",
        "date": "2018-03-15 11:13:51 ",
        "sid": "392",
        "title": "ආදරවන්තයන්ගේ සටනට සියල්ල සූදානම්",
        "wid": "1"
    },
    {
        "category": "ක්‍රිකට්",
        "content": "මහනුවර කිංග්ස්වුඞ් විදුහල සහ මහනුවර ධර්මරාජ විදුහල අතර පැවැත්වෙන 112 වැනි ‘කන්ද උඩරට සුලෝහිත සංග්‍රාමය’ මහ ක්‍රිකට් තරගය හෙට - අනිද්දා (16 - 17) පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී පැවැත්වේ.  \r\nදිවයිනේ දෙවැනි පැරණිතම මෙන්ම මධ්‍යම පළාතේ පැරණිතම මහ ක්‍රිකට් තරගය ලෙස සැලෙකෙන ‘කන්ද උඩරට සුලෝහිත සංග්‍රාමය’ 1893 වසරේදී ආරම්භ විය. මෙතෙක් පැවති තරගවලදී ජයග්‍රහණ 33 ක් අත්කර ගැනීමට ධර්මරාජ විදුහලත්, ජයග්‍රහණ 19 ක් අත්කර ගැනීමට කිංග්ස්වුඞ් විදුහලත් සමත්ව සිටියි. \r\nකෙසේ වුවත් 1981 වසරේදී ජනක මෙන්ඩිස්ගේ නායකත්වය යටතේ මහ ක්‍රිකට් තරගය ජය ගැනීමෙන් අනතුරුව වසර 30 ක් ගතවන තෙක්ම ජයග්‍රහණයක් අත්කර ගැනීමට ධර්මරාජ විදුහලට නොහැකි විය. වසර 30 ක් පුරා ජයග්‍රහණයක පිපාසයෙන් පෙලුණු ධර්මරාජ විදුහල යළිත් ජයග්‍රාහී මාවතට යෙමු වූයේ 2011 වසරේදී හේමාල් මුණවීරගේ නායකත්වය යටතේය. එතැන් පටන් පිට පිට තෙවරක්ම කන්ද උඩරට සුලෝහිත සංග්‍රාමයෙන් ජය ලැබීමට ධර්මරාජ විදුහල සමත් විය. \r\nකිංග්ස්වුඞ් විදුහල අවසන් වරට මහ ක්‍රිකට් තරගයක් ජය ගෙන ඇත්තේ 1957 වසරේදී මොරිස් ප්‍රනාන්දුගේ නායකත්වය යටතේය. ඉන් අනතුරුව මේ දක්වා (වසර 60 ක් පුරා) මහ ක්‍රිකට් තරගයේ ජයග්‍රහණය අත්විදීමට කිංග්ස්වුඞ් විදුහලට අවස්ථාවක් ලැබී නැත. \r\nමෙවර මහ ක්‍රිකට් තරගයේදී ධර්මරාජ විදුහල් කණ්ඩායම මෙහෙයවීමේ වගකීම බවන්ත උඩන්ගමුවටත්, අතර කිංග්ස්වුඞ් විදුහල් කණ්ඩායම මෙහෙයවීමේ වගකීම ගනිඳු කඹුරුගමුවටත් හිමි වී ඇත. \r\nඅන්තර් පාසල් ක්‍රිකට් තරගාවලියේ පළමු කාණ්ඩයෙන් තරග වදින ධර්මරාජ විදුහලට මෙවර තරග වාරයේදී ජයගත හැකි වූයේ එක් තරගයක් පමණි. සහභාගි වූ සෙසු තරගවලදී පූර්ණ පරාජයන් 3 කට සහ පළමු ඉනිමේ පරාජයන් 3 කට හිමිකම් කීමට ධර්මරාජ විදුහලට සිදුවිය. \r\nමෙවර තරග වාරයේදී දෙවැනි කාණ්ඩයෙන් තරග වදින කිංග්ස්වුඞ් විදුහල, එහිදී පූර්ණ ජයග්‍රහණ සහ පළමු ඉනිමේ ජයග්‍රහණ 2 බැගින් ලබා සිටින අතර පූර්ණ පරාජයකට සහ පළමු ඉනිමේ පරාජයකටද හිමිකම් කියයි. ",
        "date": "2018-03-15 17:11:53",
        "sid": "393",
        "title": "කන්ද උඩරට සුලෝහිත සංග්‍රාමය හෙට - අනිද්දා",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ සීමිත ඕවර ක්‍රිකට් තරගාවලියේ II වැනි කොටසේ අර්ධ අවසන් පූර්ව වටය සදහා සුදුසුකම් ලබා ගැනීමට රත්ගම දේවපතිරාජ විද්‍යාලය සමත්විය. රත්ගම මහජන ක්‍රීඩාංගණයේදී ඊයේ (14 වැනිදා) පැවති පෙර අර්ධ අවසන් පූර්ව වටයේ තරගයකදී මීගමුව ශාන්ත පීතර විද්‍යාලය කඩුලු 7 කින් පරාජය කිරීමට දේවපතිරාජ විද්‍යාලයට අවස්ථාව හිමිවිය.\r\nදෙපිලටම තරගය ඕවර 25 කට සීමාවූ අතර කාසියේ වාසිය දිනූ රත්ගම දේවපතිරාජ විද්‍යාලය පන්දුවට පහරදීම සදහා මීගමුව ශාන්ත පීතර විද්‍යාලයට ආරාධනා කළේය. ඕවර 25 අවසානයේ සියලුදෙනා දැවී ශාන්ත පීතර විද්‍යාලයට රැස්කිරීමට හැකිවූයේ ලකුණු 115 ක් පමණි.\r\nජයග්‍රහණය සදහා ලකුණු 116 ක ඉලක්කයක් හඹාගිය දේවපතිරාජ විද්‍යාලය ඕවර 13.1 කදී කඩුලු 3 ක් දැවී ඉලක්කය පහසුවෙන් ජයගැනීමට සමත්විය. ශෙහාන් හසරංග (50) අර්ධ ශතකයක් රැස්කරමින් පිත්තෙන් දස්කම් දැක්වීය.",
        "date": "2018-03-15 20:41:39 ",
        "sid": "394",
        "title": "දේවපතිරාජ විදුහල අර්ධ අවසන් පූර්ව වටයට",
        "wid": "1"
    },
    {
        "category": "ක්‍රිකට්",
        "content": "අතීතය මියගොසිනි. ඒ ගැන දිගින් දිගටම කතා කිරීමේ තේරුමක් නැත. එහෙත් අතීතයෙන් පාඩමක් ඉගෙනීමට ඇති අවස්ථාවේදී අතීතය යනු කිසිසේත්ම අමතක කළ හැකි යමක්ද නොවේ.\r\nබංග්ලාදේශය ටෙස්ට් පිටියට එක්වූ 2000 වසරේ සිට වසර 16 ක කාලයක් යනතුරුත් ටෙස්ට්, එක්දින හෝ විස්සයි-20 ආකාරයේ ඕනෑම තරගයකදී “බංග්ලාදේශය පරදවා ජයගත හැකිය” යන විශ්වාසය තරගයට පෙර සිටම ශ්‍රී ලංකා ක්‍රිකට් කණ්ඩායම සතුව තිබිණ. එහෙත් පසුගිය වසරේ කොළඹදී පැවැති බංග්ලාදේශයේ 100 වැනි ටෙස්ට් තරගයේදී ලද පරාජයත් සමගින් එතෙක් පැවැති තත්ත්වය උඩු යටිකුරු විය. \r\nඑතැනින් ආරම්භ වූ ශ්‍රී ලංකා පිලේ පසුබෑම දිගින් දිගටම ඇදී ගිය නමුත් මේ වසර මුලදී බංග්ලාදේශයේ කළ සංචාරයේදී ශ්‍රී ලංකා පිල ප්‍රපාතයට ඇදී යාම නවතා ගත හැකි විය. \r\nනිදහස් කුසලාන තරගාවලියේ සමාරම්භක තරගය වූ ඉන්දියාවට එරෙහිව පැවැති තරගය ජයගත්තත් ඉන් පසුව පැවැති තරගයේදී නැවතත් බංග්ලාදේශය හමුවේ පරාජය වීම ශ්‍රී ලංකා කණ්ඩායම ලද අනපේක්‍ෂිත පහරක් විය. ලකුණු 214 ක් පුවරුවේ තිබියදීත් එය ආරක්‍ෂා කරගැනීමට පන්දු යවන්නන් අසමත් වීමේ ප්‍රතිඵලය වූයේ බංග්ලාදේශයට එරෙහිව අද (16 වැනිදා) පැවැත්වෙන තරගය, මාස දෙකකට ඉහතදී යළි සොයාගත් ආත්ම විශ්වාසය ආරක්‍ෂා කරගැනීමේ තරගයක් බවට පත්වීමයි. \r\nනිදහස් කුසලාන තරගාවලියේ මූලික සැලැස්ම අනුව එහි අවසන් පූර්ව තරගයක් නොතිබුණත් ශ්‍රී ලංකාව සහ බංග්ලාදේශය අතර අද පැවැත්වෙන තරගය අවසන් පූර්ව තරගයක තත්ත්වයට පත්ව තිබේ. ශ්‍රී ලංකාව සහ බංග්ලාදේශය අතර අද පැවැත්වෙන තරගයේදී ජයග්‍රහණය ලබන කණ්ඩායම ඉරිදා පැවැත්වෙන අවසන් මහ තරගයට සුදුසුකම් ලබයි. ඉන්දීය පිල මේ වන විටත් අවසන් මහ තරගයට සුදුසුකම් ලබා සිටී. \r\nඅද තරගය ඉතාමත් තීරණාත්මක තරගයක් වූවත් ශ්‍රී ලංකා පිලේ පුහුණුකරු චන්දික හතුරුසිංහ මහතා කියන්නේ එය ‘තවත් එක තරගයක්’ ලෙසින් සලකා තමන් ඊට සූදානම් වන බවයි. \r\n“ඒක තීරණාත්මක තරගයක් තමයි. ඒත් ඒක සාමාන්‍ය තත්ත්වයක් කියලා හිතාගෙන අපි සූදානම් වෙනවා. මෙතැනදී අපට තියෙන වාසිය තමයි අපි මෑතකදී ඔවුන් එක්ක තරග කරලා තිබීම....අපි ඔවුන් ගැන ගොඩාක් දේවල් දන්නවා වගේම ඔවුනුත් අපි ගැන බොහෝ දේවල් දන්නවා. ඒ නිසා මේ තරගයේදී පුදුම වෙන්න දේවල් තියෙන එකක් නෑ” යයි චන්දික හතුරුසිංහ මහතා ඊයේ (15) දහවල් පැවැති පුවත් පත් සාකච්ඡාවේදී පැවසීය. \r\nනිදහස් කුසලාන තරගාවලියේ බංග්ලාදේශයට එරෙහිව පැවැති පළමු තරගයේදී ලද පරාජය හේතුවෙන් තමන් පීඩනයට පත්වූ බව හතුරුසිංහ මහතා පිළිගනී. \r\n“ලකුණු 214 ක් ගැහැව්වාට පස්සේ (විස්සයි-20) තරගයක් පරාජය වෙන්න තියෙන අවස්ථාව හරි අඩුයි. මා හිතන්නේ නෑ ඒ තරගයේදී අපි  හොඳින් පන්දු යැව්වා කියලා. අපි ඒක පිළිගන්න ඕනෑ. අනෙක් අතට තරගයකට ක්‍රීඩා කරන පන්දු යවන්නන් පස් දෙනාම නැත්නම් හය දෙනාම ඕවරයකට ලකුණු 10 ක් බැගින් ගුටිකන එකත් හැමදාම වෙන දෙයක් නෙමේ....ඒ කොහොම වුණත් බංග්ලාදේශය එදා පන්දුවට පහර දුන් ආකාරය සම්බන්ධයෙන් නම් ඔවුන්ට ගෞරවය හිමිවෙන්න ඕනේ” යයිද ශ්‍රී ලංකා පුහුණුකරුවා පැවසීය. \r\nකෙසේ වෙතත් නිශ්චිත කාලයක් ඇතුළතදී නියමිත ඕවර සංඛ්‍යාව යැවීම නම් ශ්‍රී ලංකා කණ්ඩායමට ප්‍රශ්නයක් වී තිබේ. පෙරදී එය එතරම් කරදරයක් නොවූයේ ශ්‍රී ලංකා කණ්ඩායම දඟ පන්දු යවන්නන්ගෙන් ගහණ වූ බැවිනි. එහෙත් දැන් ශ්‍රී ලංකා කණ්ඩායමේ වැඩිපුර සිටින්නේ වඩාත් දිගු ආරම්භක දිවයාමක් සහිත වේග පන්දු යවන්නන්ය. ඒ මදිවාට පන්දුව වැඩි වාර ගණනක් නරඹන්නන් අතරට යන හෙයින් පන්දුව අපසු පන්දු යවන්නා අතට ලැබීමටත් වැඩි කාලයක් ගතවෙයි. මෙවන් තත්ත්වයකදී නියමිත කාලය ඇතුළත ඕවර 20 ක් සම්පූර්ණ කිරීම අභියෝගයකි. \r\nආරම්භක පිතිකරුවන් දෙදෙනාගේ සිට තිසර පෙරේරා දක්වාම පිතිකරු ලයිස්තුවේ සිටින සියලුම දෙනා ලකුණු අතර සිටිති. ප්‍රශ්නය ඇත්තේ පන්දු යවන්නන් අතරය. ප්‍රතිවාදී පිතිකරුවන් පාලනය කරගැනීම අතින් ශ්‍රී ලංකා පන්දු යවන්නෝ බොහෝ පසුබැස ගොස් සිටිති. ඒ සම්බන්ධයෙන් පුහුණුකරුවාගේ මතය වන්නේ ඔවුන් තරුණ පන්දු යවන්නන් බවයි. \r\n“විස්සයි-20 තරග ගත්තොත් අපේ පන්දු යවන්නන් වැඩි දෙනෙක් තරග 10 ක් වත් ක්‍රීඩා කරලා නෑ. ඒත් ඒක නිදහසට කාරණාවක් නෙමේ. අපි මෙතැන ඉන්නේ ඔවුන්ට අත්දැකීම් දෙන්න තමා. ඒත් මෙතැන ප්‍රශ්නය වෙන්නේ තණතීරුවයි” යයිද හතුරුසිංහ මහතා පැවසීය. \r\n“හෙට තරගයට සූදානම් වීමේදී අපි පන්දු යැවීම සම්බන්ධයෙන් වැඩිපුර අවධානයක් යොමු කරලයි තිබෙන්නේ. තරගාවලිය ආරම්භ වීමට පෙර ඉඳන්ම අපේ විශ්වාසය වුණේ ‘මේක තමයි අපට ඉන්න හොඳම පන්දු යැවීමේ බලඇණිය’ කියලයි. තවම වුණත් මගේ ඒ අදහස වෙනස් වෙලා නෑ” යයිද හතුරුසිංහ මහතා වැඩිදුරටත් පැවසීය. \r\nමෙම තරගය ඉතාමත් තීරණාත්මක අදියරට පැමිණ තිබෙන බැවින් නිදහස් කුසලාන තරගාවලිය සඳහා මුලින්ම නම්කළ නායක සකිබ් අල් හසන් නැවතත් කණ්ඩායමට කැඳවීමට බංග්ලාදේශය සූදානම් වෙයි. ශ්‍රී ලංකා පිලට එරෙහිව ඉතාමත් හොඳින් තරග කරන තුන් ඉරියව් ක්‍රීඩකයකු වන සකිබ් අල් හසන් විශ්වාසය තැබිය හැකි පිතිකරුවක මෙන්ම වමතින් දඟ පන්දු යවන ඉදිරි පෙළ පන්දු යවන්නකුද වෙයි. මෙම තරගාවලියේදී බංග්ලාදේශ කණ්ඩායමේ නායකයා ලෙසින් නම්කර සිටියද ඔහුගේ ඇඟිල්ලේ තිබූ ආබාධය සුව නොවීම නිසා සකීබ් වෙනුවට ලිටන් දාස් කණ්ඩායමට එක්විය. \r\nසකිබ් අල් හසන් නැවතත් කැඳවීම සම්බන්ධයෙන් බංග්ලාදේශ පුහුණුකරු කර්ට්නි වොල්ෂ් මහතා මහත් බලාපොරොත්තු සහගතව සිටී. \r\n“එයා ශ්‍රී ලංකාවට එනවා. ඒත් වෙනත් ඕනෑම ක්‍රීඩකයකු වගේම එයා ගැනත් විමසීමක් කෙරෙනවා. එයාව තරගයට ගන්නේ නියමිත ශාරීරික යෝග්‍යතාවෙන් ඉන්නවානම් තමයි....එයා ඩකාහිදී හොඳ පුහුණුවක් ලබා තිබෙනවා” යයිද වොල්ෂ්  මහතා පැවසීය. \r\n“ඉන්දියාවට එරෙහිව පැවැති තරගය දිනුවා නම් හොඳයි. ඒත් ඒකෙන් අපට අවසන් මහ තරගයට කෙළින්ම එන්න තිබුණ අවස්ථාව අඩුයි. ඒත් මේ තරගය එහෙම නෙමේ. දිනන්නේ කවුරුන් වුණත් ඔවුන් අවසන් මහ තරගයට යනවා. වෙනස ඒකයි”.....“අපි ඒ අභියෝගයට සූදානම්” යයිද කර්ට්නි වොල්ෂ් මහතා වැඩිදුරටත් පැවසීය .",
        "date": "2018-03-16 11:20:35",
        "sid": "395",
        "title": "ආත්ම විශ්වාසය රැකගැනීමේ තරගයක්",
        "wid": "1"
    },
    {
        "category": "ක්‍රිකට්",
        "content": "‘ඩයලොග් 4G - සන්ඬේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ (2018) සමස්ත ලංකා පාසල් කාණ්ඩයේ පෙරමුණේ පසුවන ගල්කිස්ස සාන්ත තෝමස් විදුහලේ ඩෙලන් පීරිස් 23 වැනි සතිය නිමාවන විට ඡන්ද 30,000 සීමාවට ඉක්මවා යෑමට සිටියි. ගෙවී ගිය සතිය තුළදී ලබාගත් ඡන්ද 1,368 ත් සමග මේ වන විට ඔහු ලබා සිටින මුළු ඡන්ද සංඛ්‍යාව 30,068 කි. \r\n එම කාණ්ඩයේ දෙවැනි ස්ථානයේ රැදී සිටින බම්බලපිටිය ශාන්ත පීතර විදුහලේ සචින් සිල්වා මේ වන විට ලබා සිටින මුළු ඡන්ද සංඛ්‍යාව 18,797 ක් වන අතර ගෙවී ගිය සතිය තුළදී ඔහු ලබාගෙන ඇති ඡන්ද සංඛ්‍යාව 921 කි. ඒ අනුව ඩෙලන් සහ සචින් අතර පැවැති ඡන්ද පරතරය 12,288 ක් දක්වා ඉහළ ගොස් තිබේ. \r\n ගෙවී ගිය සතිය තුළදී ඡන්ද 5021 ක් ලබාගනිමින් එම සතියේ වැඩිම ඡන්ද ලාභියා බවටද පත් වූ කොළඹ ඩී.එස්. සේනානායක විදුහලේ විහන් ගුණසේකර, මුළු ඡන්ද 17,780 ක් ලබා සමස්ත ලංකා පාසල් කාණ්ඩයේ තෙවැනි ස්ථානයේ රැදී සිටියි. \r\n නැගී එන කාණ්ඩයේ පෙරමුණ ගෙන සිටින කොළඹ කේරි විදුහලේ දෙනුවන් පෙරේරා ඡන්ද 16,961 ක් ලබා සිටින අතර රත්නපුර ශාන්ත ඇලවීෂියස් විදුහලේ කෙනුල ගුණරත්න ඡන්ද 15,133 ක් ලබා එම කාණ්ඩයේ දෙවැනි ස්ථානයේ පසුවේ. ගෙවී ගිය සතියේදී ඡන්ද 1,217 ක් ලබාගැනීමට දෙනුවන් සමත්ව ඇති අතර එහිදී කෙනුල ලබාගෙන ඇති ඡන්ද සංඛ්‍යාව 2,536 කි. \r\n බාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සිය ඡන්ද සංඛ්‍යාව 17,889 ක් දක්වා වර්ධනය කරගෙන ඇති අතර එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 8,101 කි. ඒ අනුව ඔවුන් දෙදෙනා අතර පළමු සහ දෙවැනි ස්ථාන සඳහා පවතින පරතරය ඡන්ද 9,788 කි. ",
        "date": "2018-03-16 14:39:12",
        "sid": "396",
        "title": "ඩෙලන් ඡන්ද 30,000 සීමාව පසුකරයි",
        "wid": "1"
    },
    {
        "category": "ක්‍රිකට්",
        "content": "මිනුවන්ගොඩ නාලන්දා මැදි විදුහල සහ පානදුර මහානාම විදුහල අතර දිවුලපිටිය මහජන ක්‍රීඩාංගණයේදී පැවැති අන්තර් පාසල් වයස 19 න් පහළ ‘සිංගර් කුසලාන’ සීමිත ඕවර ක්‍රිකට් තරගාවලියේ III කොටසේ තරගයෙන් ලකුණු 60 ක ජයක් අත්කර ගැනීමට නාලන්දා මැදි විදුහල සමත් විය. \r\nඑහිදී නාලන්දා මැදි විදුහල වෙනුවෙන් අර්ධ ශතකයක් ලබාගැනීමට හසිඳු සඳරුවන් (61) සමත් වූ අතර තාරුක ජනිත් ලකුණු 33 කට කඩුලු 4 ක් දවාගනිමින් පන්දුවෙන් දස්කම් දැක්වීය.",
        "date": "2018-03-16 16:49:31",
        "sid": "397",
        "title": "නාලන්දා මැදි විදුහලට ලකුණු 60 ක ජයක්",
        "wid": "1"
    },
    {
        "category": "ක්‍රිකට්",
        "content": "මහමදුල්ලා රියාද්ගේ පිතිහරඹය හමුවේ ‘නිදහස් කුසලාන’ තුන්කොන් විස්සයි20 ක්‍රිකට් තරගාවලියේ අවසන් තරගය සදහා සුදුසුකම් ලබාගැනීමට බංග්ලාදේශය අද (16 වැනිදා) සමත්විය. ආර්. ප්‍රේමදාස ක්‍රිඩාංගණයේදී පැවැති හයවැනි තරගයේ ජයග්‍රහණය සදහා ලකුණු 160 ක ඉලක්කයක් හඹාගිය බංග්ලාදේශය කඩුලු 8 ක් දැවී පන්දුවක් ඉතිරිව තිබියදීම ජයග්‍රහණය තහවුරු කර ගැනීමට සමත්විය.\r\nබංග්ලාදේශයට ජයග්‍රහණය සදහා අවසන් ඕවරයේදී ලකුණු 12 ක් අවශ්‍යවූ අතර පළමු පන්දු දෙකට ලකුණු ලබානොදුන් ඉසුරු උදාන විසින් මුස්ටෆිසුර් රහමාන් දුවද්දී දවාගැනීමකට හසුකර ගැනීමට සමත්විය. දෙපිලේ ක්‍රීඩකයින් අතර ඇතිවූ නොසන්සුන් තාවයක් හේතුවෙන් තරගය සුලු මොහොතකට පමාවුවද නැවත තරගය ඇරඹීමට විනිසුරුවරුන්ට හැකිවිය.\r\nඅවසන් ඕවරයේ තෙවැනි පන්දුවෙන් ලකුණු 4 ක් ලබාගත් මහමදුල්ලා සිවුවැනි පන්දුවේදී ලකුණු 2 ක් සහ පස්වැනි පන්දුවෙන් ලකුණු 6 ක් ලබාගනිමින් ජයග්‍රහණය කරා තම කණ්ඩායම ගෙන යෑමට සමත්විය.\r\nපන්දු 18 කදී හයේ පහර 2 ක් සහ හතරේ පහර 3 ක් සමගින් ලකුණු 43 ක් රැස්කළ මහමදුල්ලා තරගය ජයගන්නා තෙක් කඩුල්ලේ රැඳී සිටියේය.\r\nබංග්ලාදේශ ඉනිමේ දෙවැනි සහ සිවුවැනි ඕවර යැවූ අකිල ධනංජය විසින් ලින්ටන් දාස් සහ සබීර් රහමන් දවාගනිමින් පීඩනයක් ඇති කිරීමට සමත්වූවද ටමීම් ඉක්බාල් සහ මුෂ්ෆිකුර් රහීම් එක්ව තෙවැනි කඩුල්ල සදහා ලකුණු 64 ක සම්බන්ධතාවයක් ගොඩනැගූහ.\r\nටමීම් ඉක්බාල් සිය පස්වැනි විස්සයි20 අර්ධ ශතකය පන්දු 41 කදී ලබාගත් අතර ධණුෂ්ක ගුණතිලකගේ පන්දුවක් හමුවේ ඔහු දැවීයන විට පන්දු 42 කදී හයේ පහර 2 ක් සහ හතරේ පහර 4 ක් සමගින් ලකුණු 50 ක් ලබාසිටියේය.\r\nබංග්ලාදේශ පිතිකරුවන් එකිනෙකා දවාගනිමින් තරගයේ ජයග්‍රහණය දෙසට ශ්‍රී ලංකාව රැගෙන යාමට පන්දු යවන්නන් උත්සහ දැරුවද අවසන් මොහොතේ සියලු බලාපොරොත්තු බොඳවී ගියේය.\r\nනායකතවය ලබාදුන් තරග අටම පරාජයට පත්වූ තිසර පෙරේරා නායකත්වයට පත්වීමෙන් අනතුරුව පිට පිට තරග වැඩි සංඛ්‍යාවක් පරාජයට පත්වූ නායකයා ලෙස වාර්තා පොත් අතරට එක්විය.\r\nකුසල් පෙරේරා (61) සහ තිසර පෙරේරාගේ (58) විශිෂ්ට පිතිහරඹය හමුවේ පළමුව පන්දුවට පහරදුන් ශ්‍රී ලංකාව ඕවර 20 අවසානයේ කඩුලු 7 කට ලකුණු 159 ක් රැස්කිරීමට සමත්වූහ.\r\nලකුණු 41 කට කඩුලු 5 ක් දැවී අන්ත අසරණවී සිටි ශ්‍රී ලංකා කණ්ඩායමට නව ජවයක් ලබාදුන් කුසල් පෙරේරා සහ තිසර පෙරේරා හයවැනි කඩුල්ල සදහා පන්දු 61 කදී ලකුණු 97 ක සම්බන්ධතාවයක් ගොඩනැගූහ.සිය 10 වැනි විස්සයි20 අර්ධ ශතකය පන්දු 32 කදී වාර්තා කළ කුසල් පෙරේරා ලකුණු 1000 පසු කළ පස්වැනි ශ්‍රී ලාංකික පිතිකරුවා බවට පත්විය. මින් පෙර තිලකරත්න ඩිල්ෂාන්, මහේල ජයවර්ධන, කුමාර් සංගක්කාර සහ ඇන්ජලෝ මැතිව්ස් ලකුණු 100 සම්පූර්ණ කිරීමට සමත්වූහ.\r\nපන්දු 40 කට මුහුණදුන් කුසල් පෙරේරා සෞම්‍ය සර්කාර්ගේ පන්දුවක් හමුවේ මෙහෙදි හසන් අතට උඩපන්දුවක් දෙමින් දැවියන විට හයේ පහරක් සහ හතරේ පහර 7 ක් සමගින් ලකුණු 61 ක් රැස්කර සිටියේය.\r\nනායකත්වයේ වගකීම නිසිලෙස ඉටුකළ තිසර පෙරේරා මංගල විස්සයි20 අර්ධ ශතකය පන්දු 33 කදී ලබාගත්තේය. රුබෙල් හුසේන්ගේ පන්දුවක් හමුවේ ටමීම් ඉක්බාල් අතට උඩපන්දුවක් දෙමින් තිසර පෙරේරා දැවීයන විට පන්දු 37 කදී හයේ පහර 3 ක් සහ හතරේ පහර 3 ක් සමගින් ලකුණු 58 ක් ලබාසිටියේය.\r\nපන්දු යැවීම ආරම්භ කිරීමට දඟ පන්දු යවන්නකු යොදා ගැනීම සුදුසු යැයි සිතූ නායක සකීබ් අල් හසන් ඔහු විසින්ම පන්දු යැවීම ආරම්භ කරමින් දෙවැනි ඕවරයේ පළමු පන්දුවෙන් ආරම්භක පිතිකරු ධනුෂ්ක ගුණතිලක ලකුණු 4 කට දවාගත්තේය.\r\nතරගාවලිය පුරා ලකුණු අතර සිටි කුසල් මෙන්ඩිස් ගැසූ වේගවත් පහරකින් සෞම්‍ය සර්කාර්ගේ හිසට ඉහළින් ඇදී ගිය පන්දුව රැකගැනීමත් සමගින් ඔහුගේ ඉනිම ලකුණු 11 කට අවසන් විය. මුස්ටෆිසුර් රහමාන්ගේ පන්දුවක් හමුවේ කුසල් මෙන්ඩිස් දැවී යන විට ශ්‍රී ලංකා ලකුණු පුවරුව කඩුලු 2 කට ලකුණු 2 ක් ලෙස දිස්විය.\r\nශ්‍රී ලංකා ඉනිමට තවත් ලකුණු 10 ක් එක්වන විට මුස්ටෆිසුර් රහමාන් යවන ලද හයවැනි ඕවරයේදී උපුල් තරංග අවාසනාවන්ත ලෙස දුවද්දී දැවීයාමකට හසුවූ අතර දසුන් ශානක මුහුණදුන් පළමු පන්දුවෙන්ම කඩුලු රකින ක්‍රීඩක මුෂ්ෆිකුර් රහීම් අතට උඩපන්දුවක් දෙමින් දැවී ගියේය. දසුන් ශානකගේ කඩුල්ල දවාගැනීමට දායක වීමත් සමගින් විස්සයි 20 තරග වලදී කඩුලු 50 ක් දවාගැනීමට මුෂ්ෆිකුර් රහීම් විසින් දායකවී ඇත.\r\nපස්වැනි කඩුල්ල ලෙස ජීවන් මෙන්ඩිස් දැවීයන විට ශ්‍රී ලංකා ලකුණු පුවරුව කඩුලු 5 කට ලකුණු 41 ක් විය.\r\nබංග්ලාදේශ කණ්ඩායමේ එක් වෙනස්කමක් සිදුකරමින් ආබාධයකට ලක්වීම හේතුවෙන් කණ්ඩායමෙන් ඉවත්කර සිටි සකීබ් අල් හසන් තීරණාත්මක තරගය සදහා කණ්ඩායමට කැඳවා ඇති අතර අබූ හයිඩර් කණ්ඩායමෙන් ඉවත්කර ඇත.\r\nශ්‍රී ලංකා කණ්ඩායමේ වෙනස්කම් දෙකක් සිදුකරමින් ඉන්දියාව සමගින් පැවැති තරගයේදී ක්‍රීඩා කළ සුරංග ලක්මාල් සහ දුෂ්මන්ත චමීර කණ්ඩායමෙන් ඉවත්කර අමිල අපෝන්සු සහ ඉසුරු උදාන කණ්ඩායමට කැඳවූහ.\r\nකාසියේ වාසිය දිනාගත් බංග්ලාදේශ නායක සකීබ් අල් හසන් පළමුව පන්දු යැවීමට තීරණය කළේය.",
        "date": "2018-03-16 19:03:57",
        "sid": "398",
        "title": "මහමදුල්ලා බංග්ලාදේශය අවසන් තරගයට ගෙන යයි",
        "wid": "1"
    },
    {
        "category": "ක්‍රිකට්",
        "content": "කොළඹ ඩී.එස්. සේනානායක විදුහල සහ කොළඹ මහානාම විදුහල අතර කොළඹ පී. සරවනමුත්තු ක්‍රීඩාංගණයේදී පැවැත්වෙන 12 වැනි ‘රන් සටන’ වාර්ෂික මහ ක්‍රිකට් තරගයේ පළමු දිනය වූ අද (16 වැනිදා) තරගය නතර කරන විට පළමු ඉනිම වෙනුවෙන් පන්දුවට පහරදෙමින් සිටි මහානාම විදුහල කඩුලු 3 ක් දැවී ලකුණු 83 ක් ලබා සිටියේය.\r\nදක්ෂ ලෙස පන්දුවට පහර දෙමින් සිටි පවන්ත වීරසිංහ ලකුණු 31 කට දැවී ගිය අතර පළමු දිනය නිමාවන විට පන්දුවට පහරදෙමින් සිටි පැතුම් බොතේජු ලකණු 39 ක් ලබා නොදැවී කඩුල්ලේ රැදී සිටියේය.\r\nකාසියේ වාසිය දිනා පළමුවෙන් පන්දුවට පහරදුන් ඩී.එස්. සේනානායක විදුහල වෙනුවෙන් අර්ධ ශතකයක් ලබාගැනීමට ෂෙනාල් චන්ද්‍රසේකර (56) සමත් වූ අතර විහන් ගුණසේකර (45) අර්ධ ශතකය පෙනි පෙනී දැවී ගියේය.\r\nඑහිදී හේෂාන් හෙට්ටිආරච්චි ලකුණු 49 කට කඩුලු 4 ක් දවාගනිමින් ඩී.එස්. පිතිකරුවන් අමාරුවේ දැමුවේය. ඩී.එස්. ඉනිම අඩු ලකුණු සංඛ්‍යාවකට සීමා කිරීම සඳහා හේෂාන්ට අනගි සහායක් දුන් සොනාල් දිනූෂ සහ හෂාන් සංදීප කඩුලු 2 බැගින් දවාගත්හ.  ",
        "date": "2018-03-16 20:40:16",
        "sid": "399",
        "title": "ඩී.එස්. පළමු ඉනිම 156 කට සීමාවෙයි",
        "wid": "1"
    },
    {
        "category": "ක්‍රිකට්",
        "content": "ගාල්ල රිච්මන්ඞ් විදුහල සහ ගාල්ල මහින්ද විදුහල අතර ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වෙන 113 වැනි ‘ආදරවන්තයන්ගේ සටන’ වාර්ෂික මහ ක්‍රිකට් තරගයේ පළමු දිනය වූ අද (16 වැනිදා) තරගය නතර කරන විට පළමු ඉනිම වෙන්වෙන් පන්දුවට පහරදෙමින් සිටි මහින්ද විදුහල කඩුලු 3 ක් දැවී ලකුණු 70 ක් ලබා සිටියේය.\r\nපළමු දිනය නිමාවන විට හංසික වැලිහිඳ ලකුණු 20 ක් ලබා නොදැවී කඩුල්ලේ රැදී සිටි අතර මහින්ද ඉනිමේ බිඳවැටුණ කඩුලු 3 න් 2 කටම හිමිකම් කීමට දිලුම් සුධීර සමත් විය.\r\nකාසියේ වාසිය දිනූ මහින්ද විදුහල් නායක රෙෂාන් කාවින්දගේ ආරාධනයෙන් පළමුවෙන් පන්දුවට පහරදුන් රිච්මන්ඞ් විදුහලට සිය පළමු ඉනිම සඳහා රැස්කරගත හැකි වූයේ ලකුණු 170 ක් පමණි.\r\nරිච්මන්ඞ් කණ්ඩායමේ වැඩිම ලකුණු ලාභියා බවට පත්වූ දෘවින්ක කලංසූරිය ලකුණු 42 ක් රැස්කළ අතර ධනංජය ලක්ෂාන් ලකුණු 31 ක්ද, දිලුම් සුධීර ලකුණු 25 ක්ද රැස්කරමින් සිය කණ්ඩායමේ ලකුණු සංඛ්‍යාව ඉහළ දැමූහ.\r\nඑහිදී දක්ෂ පන්දු යැවීමක නිරත වූ පසන් පෙතන්ගොඩ ලකුණු 46 කට කඩුලු 5 ක් දවාගැනීමට සමත් වූ අතර රිච්මන්ඩි ඉනිම සුනුවිසුණු කර දැමීම සඳහා ඔහුට අනගි සහායක් දුන් නවෝද් පරණවිතාන ලකුණු 20 කට කඩුලු 3 ක් බිඳහෙළුවේය.",
        "date": "2018-03-16 20:42:37",
        "sid": "400",
        "title": "මහින්ද විදුහල සාර්ථක පිළිතුරකට සැරසෙයි",
        "wid": "1"
    },
    {
        "category": "ක්‍රිකට්",
        "content": "මහනුවර ධර්මරාජ විද්‍යාලය සහ මහනුවර කිංග්ස්වුඞ් විද්‍යාලය අතර පල්ලකැලේ ඡාත්‍යන්තර ක්‍රිඩාංගණයේදී පැවැත්වෙන 112 වැනි ‘කන්ද උඩරට සුලෝහිත සංග්‍රාමය’ වාර්ෂික මහ ක්‍රිකට් තරගයේ පළමු දිනය (16 වැනිදා) නිමාවන විට පළමු ඉනිම වෙනුවෙන් පන්දුවට පහරදෙමින් සිටි ධර්මරාජ විදුහල ලකුණු 97 කට කඩුලු 6 ක් බිඳවැටී අසීරු අඩියකට පත්ව සිටියේය.\r\nපළමුවෙන් පන්දුවට පහරදුන් කිංග්ස්වුඩ් විදුහල සිය පළමු ඉනිම වෙනුවෙන් සියලු දෙනා දැවී ලකුණු 166 ක් ලබාගත්තේය. එහිදී ධනංජය මදුරංග ලකුණු 42 ක්ද, දුලින් විජේනාරායන ලකුණු 40 ක්ද රැස්කරමින් කිංග්ස්වුඞ් කණ්ඩායමේ ලකුණු සංඛ්‍යාව ඉහළ දැමූහ.\r\nහෙට තරගයේ දෙවැනි දිනයයි.",
        "date": "2018-03-16 21:21:11",
        "sid": "401",
        "title": "ධර්මරාජ විදුහල අසීරු අඩියක",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ එක්දින ක්‍රිකට් තරගාවලියේ මීගමුව පිල සහ ද්‍රවිඩ සංගම් පිල අතර ගම්පහ කදිරාන ක්‍රීඩාංගණයේදී අද (16 වැනිදා) පැවැති තරගයේදී වේගවත් පිතිහරඹයක නිරතවූ ද්‍රවිඩ සංගම් පිලේ රමිත රඹුක්වැල්ල පන්දු 55 කදී හයේ පහර 5 න් සහ හතරේ පහර 14 ක් සමගින් ලකුණු 102 ක් රැස්කිරීමට සමත්විය.\r\nතරග 10 ක් ක්‍රීඩාංගණ 10 කදී අද පැවැති අතර එන්.සී.සී, බී.ආර්.සී, හලාවත මේරියන්ස්, නාවික හමුදාව, එස්.එස්.සී, සැරසන්ස්, ද්‍රවිඩ සංගමය, බ්ලූම්ෆීල්ඞ්, ගුවන් හමුදාව සහ පානදුර යන කණ්ඩායම් ජයග්‍රහණ වාර්තා කළහ.\r\nකළකට පසුව ලකුණු අතරට පැමිණි මහේල උඩවත්ත පන්දු 116 කට මුහුණ දෙමින් හයේ පහරක් සහ හතරේ පහර 9 ක් සමගින් ලකුණු 109 ක් රැස්කිරීමට සමත්විය.\r\nකුරුණෑගල යොවුන් පිලේ කල්හාර සිනෙත්, ගුවන් හමුදා පිලේ ශොහාන් රංගික, සී.සී.සී පිලේ වනිඳු හසරංග සහ පානදුර පිලේ දුලාංජන සෙනෙවිරත්න කඩුලු 5 බැගින් දවාගනිමින් පන්දුවෙන් දස්කම් දැක්වුහ.",
        "date": "2018-03-16 22:13:48 ",
        "sid": "402",
        "title": "රඹුක්වැල්ලගෙන් වේගවත් ශතකයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව සහ බංග්ලාදේශය අතර කොළඹ ආර්. ප්‍රේමදාස ක්‍රීඩාංගණයේදී ඊයේ (16 වැනිදා) පැවැති නිදහස් කුසලාන තරගයේදී ඇතිවූ උණුසුම් තත්ත්වය අතරතුරදී බංග්ලාදේශ ක්‍රීඩක විවේකාගාරයේ වීදුරු බිඳී ගොස් තිබේ. එම අවස්ථාවේදී සිදුවූයේ කුමක්ද යන්න සී.සී.ටී.වී දර්ශන නරඹා තමන්ට වාර්තාවක් දෙන ලෙස තරගයේ තීරකවරයා ලෙසින් කටයුතු කළ එංගලන්තයේ හිටපු ටෙස්ට් ක්‍රීඩක ක්‍රිස් බ්‍රෝඞ් මහතා ක්‍රීඩාංගණ බලධාරීන්ට උපදෙස් දුන්නේය.\r\nඑසේ වුවත් කොළඹ ආර්. ප්‍රේමදාස ක්‍රීඩාංගණයේ කාර්ය මණ්ඩලය පවසා ඇත්තේ සී.සි.ටී.වී. දර්ශන අපහැදිළි බැවින් ඒ සම්බන්ධයෙන් නිශ්චිත යමක් ප්‍රකාශ කළ නොහැකි බවයි. සී.සී.ටී.වී දර්ශන වලින් ක්‍රීඩකයන්ගේ විවේකාගාරයේ ඇතුළත දර්ශන ග්‍රහණය නොකෙරෙන බැවින් ඒ සම්බන්ධයෙන් නිශ්චිතව කිසිවක් ප්‍රකාශ කළ නොහැකි බව ක්‍රීඩාංගණයේ ප්‍රකාශකයෙක් පැවසීය.\r\nක්‍රීඩකයන්ගේ විවේකාගාරයේ දොර බිඳී යනු ඇසින් දුටු අය ඇතත් ඒ සම්බන්ධයෙන් ඔප්පු කරගත හැකි සාධක නැති බැවින් ඉදිරියට පැමිණ සාක්ෂි දීමට ඔවුන් පැකිළෙන අතරම එවන් සාක්ෂි පිළිගැනීමට ඒ පිළිබඳ පරීක්‍ෂණ පවත්වවන බලධාරීහුද අකමැත්තක් දක්වති.\r\nතරගයේ අවසන් ඕවරයේදී ඇතිවූ මතභේදයක් හේතුවෙන් බංග්ලාදේශ ක්‍රීඩකයෝ පිටිය මැදට විත් ඝෝෂා කරන්නට වූහ. මෙම අවස්ථාවේදී ක්‍රීඩාගාරයේ වීදුරු බිඳුණාද නැතහොත් තරගය ජයගැනීමෙන් පසුව පැවැති ජයග්‍රහණය සැමරීමේදී වීදුරු බිඳුණාද යන්න පරීක්‍ෂණ කෙරෙමින් පවතී.\r\nමහමදුල්ලා ජයග්‍රාහී හයේ පහර ගැසූ සැණෙකින් බංග්ලාදේශ කණ්ඩායමේ ජ්‍යෙෂ්ඨතම ක්‍රීඩකයකු ඉතා වැරෙන් දොර තල්ලු කළ බවත් ඒ සමගම වීදුරු ජනේලය කැබලි වලට කැඩී බිඳී විසිරී ගිය බවත් තහවුරු කළ නොහැකි ආරංචි මාර්ග වලින් වාර්තාවෙයි.\r\nමෙම තොරතුරු සම්බන්ධයෙන් තමන්ට විශ්වාස නමුත් ඒවා තහවුරු කරගැනීමට විද්‍යාත්මක සාධක නැති බවත් ක්‍රීඩාංගණ බලධාරීහු කියති.\r\nබංග්ලාදේශ ජයග්‍රහණය සඳහා තරගයේ අවසන් ඕවර දෙකේදී ලකුණු 23 ක් ලබාගැනීමට තිබිණ. තිසර පෙරේරා විසින් යවන ලද 19 වැනි ඕවරයේදී ලකුණු 11 ක් ලබාගත් බංග්ලාදේශ පිතිකරුවෝ අවසන් ඕවරයේදී ලකුණු 12 ක් ලබාගැනීමට තබාගත්හ.\r\nඅවසන් ඕවරයේ පළමු පන්දුවට ලකුණක් ලබා නොගත් අතර දෙවැනි පන්දුවේදී මුසටෆිසුර් රෙහෙමාන් දුවද්දී දැවී ගියේය. එහෙත් රෙහෙමාන් දැවීයාමට පෙර මුහුණ දුන් පන්දුව උරහිසට ඉහළින් ගිය නිපන්දුවක් යයි කියමින් බංග්ලාදේශ ක්‍රීඩකයෝ පිටියට බැස අරගල කළහ. මෙම අවස්ථාවේදී දෙපිලේ ක්‍රීඩකයන් අතර උණුසුම් වචන හුවමාරු වන ආකරය දැකගත හැකිවිය.\r\nමෙම අවස්ථාවේදී සකිබ් අල් හසන් ක්‍රීඩාගාරයෙන් පිටතට පැමිණ බංග්ලාදේශ පිතිකරුවන්ට තරගය නවතා ආපසු ක්‍රීඩාගාරයට එන්න’යි කීවද ඊට එකඟ නොවූ කාලිඞ් මහමුද් නැවත ගිහින් ක්‍රීඩා කරන්න යයි මහමදුල්ලාට සහ රුබෙල් හොසේන්ට කීහ. ආපසු පිටියට ගිය මහමදුල්ලා අනතුරුව මුහුණ දුන් පන්දු තුන හමුවේ ලකුණු 4ක්, 2ක් සහ 6 ක් ලෙස ලබාගනිමින් සිය කණ්ඩයම තරගාවලියේ අවසන් මහ තරගය දක්වා කැඳවාගෙන ගියේය.\r\nතරගය අවසන් වීමෙන් පසුවද බංග්ලාදේශ ක්‍රීඩකයන්ගේ ඇණුම්පද වලින් ඇවිස්සුණු ශ්‍රී ලංකා ක්‍රීඩකයෝ පවා උණුසුම් වදන් වලින් ප්‍රතිචාර දැක්වූහ. මෙම අවස්ථාවේදී කුසල් මෙන්ඩිස්ගේ කරට අත දමාගෙන ආ ටමීම් ඉක්බාල් තත්ත්වය සමනය කිරීමට උත්සාහ ගත්තේය.\r\nජයග්‍රහණයෙන් පසුව පිටිය මැදට වී ‘නාග කන්‍යා’ නර්තනයෙන් ජයග්‍රහණය සැමරූ බංග්ලාදේශ පිලේ නායක මහමදුල්ලා ක්‍රීඩාංගණයෙන් ඉවතට පැමිණියේ තමන්ගේම සගයකු වූ නුරුල් හසන්ට තදින් බැණවදිමිනි. නුරුල් හසන් එක් අවස්ථාවකදී ශ්‍රී ලංකා නායක තිසර පෙරේරාගේ මුහුණට ඇඟිල්ල දිගු කරමින් ඔහුට බැණවැදුණු ආකාරයෙන්ම සිය නායකයාගෙන් ‘ලුණ ඇඹුල් ඇතිව’ අසාගැනීමට නුරුල් හසන්ට සිදුවිය.\r\nකෙසේ වෙතත් මෙම තරගයේ අවසන් ඕවරයේ සහ ඉන් පසු හැසිරීම සම්බන්ධයෙන් ක්‍රීඩයන් කිහිප දෙනකුටම විනය පරීක්‍ෂණ වලට මුහුණ දීමට සිදුවනු නිසැකය.",
        "date": "2018-03-17 10:49:36",
        "sid": "403",
        "title": "ක්‍රීඩාගාරයේ වීදුරු බිඳීමට සාක්ෂි නෑ",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව සහ බංග්ලාදේශය අතර ඊයේ (16 වැනිදා) පැවැති නිදහස් කුසලාන තරගයේ අවසන් ඕවරයේදී නොමනා ලෙසින් හැසිරීම හේතුවෙන් බංග්ලාදේශ නායක සකිබ් අල් හසන්ට සහ අතිරේක ක්‍රීඩක නුරුල් හසන්ට ඔවුන්ගේ තරග මුදලින් 25% ක දඩයක් පැනවීමට අන්තර්ජාතික ක්‍රිකට් සභාවේ තරග තීරක ක්‍රිස් බ්‍රෝඞ් මහතා තීරණය කරතිබේ. ඊට අමතරව මෙම ක්‍රීඩකයන් දෙදෙනාටම අගති ලකුණක් බැගින්ද නියම කර තිබේ.\r\nඅන්තර්ජාතික ක්‍රිකට් සභාව විසින් පනවන ලද ක්‍රීඩක විනය නීතිමාලාවේ පළමු වැනි තලයේ වරදක් හේතුවෙන් ක්‍රීඩකයන් දෙදෙනාටම මෙම අගති ලකුණු පනවා තිබේ. වසර 2016 සැප්තැම්බර් මස 22 වැනිදා මෙම අගති ලකුණු ක්‍රමය හඳුන්වා දීමෙන් පසුව මෙම ක්‍රීඩකයන් දෙදෙනාගෙන් කවරෙකු හෝ අගති ලකුණු වලට මුහුණ දුන් පළමු වැනි වතාව මෙයයි.\r\nක්‍රීඩකයන්ට මෙන්ම කණ්ඩායමේ සහාය කාර්ය මණ්ඩලය සඳහා පනවා ඇති විනය නීති මාලාව අනුව “ක්‍රීඩාවේ යහගුණය බිඳවැටෙන පරිදි හැසිරීම” වෙනුවෙන් සකිබ් අල් හසන්ට දඩ සහ අගති ලකුණු නියම කර තිබේ.\r\nතරගයේ අවසන් ඕවරයේදී නිපන්දුවක් සම්බන්ධයෙන් ඇතිවූ මතහේදයක් හේතුවෙන් ක්‍රීඩාගාරයෙන් ඉවතට පැමිණි සකිබ් අල් හසන් හතරේ සීමාව ආසන්නයට ගොස් තමන්ගේ ක්‍රීඩකයන්ට තරගයෙන් ඉවත්ව එන ලෙස සංඥා කළේ විනිසුරු තීරණයකට විරෝධය දක්වමිනි.\r\nතරගයේ අවසන් ඕවරයේදී මුස්ටෆිසුර් රෙහෙමාන් පන්දු යවන්නාගේ අන්තයේදී දුවද්දී දැවී ගිය නමුත් සකිබ් අල් හසන් කියා සිටියේ මුස්ටෆිසුර් දැවීයාමට පෙර මුහුණ දුන් පන්දුව නිපන්දුවක් ලෙස නම්කළ යුතු බවයි. ඒ සම්බන්ධයෙන් විනිසුරුවරයාගේ තීරණයට විරෝධය දක්වමින් ඔහු තම ක්‍රීඩකයන්ට පිටතට එන්න’යි සංඥා කළේය.\r\nනිදහස් කුසලාන තරගාවලිය සඳහා පළමුවෙන්ම නම් කරන ලද සංචිතයේ නායකයාව සිටි සකිබ් අල් හසන්ගේ ඇඟිල්ලක ඇතිවූ ආබාධයක් හේතුවෙන් තරගාවලිය ආරම්භ වීමට පෙර ශ්‍රී ලංකාවට පැමිණිය නොහැකි විය. ඒ හේතුවෙන් මහමදුල්ලා බංග්ලාදේශ පිලේ නායකත්වය බාරගත් අතර සකිබ් අල් හසන්ගේ ස්ථානයට ලිටන් දාස් පැමිණියේය. ශ්‍රී ලංකාව සහ බංග්ලාදේශය අතර සිකුරාදා පැවැති තරගය අතිශයින් තීරණාත්මක වූ බැවින් මෙම තරගය සඳහාම නායක සකිබ් අල් හසන් බංග්ලාදේශයේ සිට පැමිණියේය.\r\nනුරුල් හසන් අගති ලකුණු වලට මෙන්ම දඩයකට මුහුණ දුන්නේ පිටියට පැමිණ ශ්‍රී ලංකා නායක තිසර පෙරේරා සමග වාද කරමින් ඔහුට බැණවැදුණ බැවිනි. විනය නීති මාලාව අනුව එය “ක්‍රිකට් ක්‍රීඩාව අයසට ඇද දැමීමක්” විය. අතිරේක ක්‍රීඩකයකු වූ නුරුල් හසන් පිටියට යැවුණේ පිටිය මැද සිටි මහමදුල්ලාට සහ රුබෙල් හොසේන්ට පණිවුඩය දීමට මිස ශ්‍රී ලංකා නායකයා සමග වාද කිරීමට නොවේ. හසන්ගේ ක්‍රියාව ප්‍රසිද්ධියේම නොමනා හැසිරීමක් විය.\r\nකෙසේ වෙතත් අද (සෙනසුරාදා) උදෑසන පැවැති විනය පරීක්‍ෂණයේදී සකිබ් අල් හසන් මෙන්ම නුරුල් හසන්ද තමන්ගේ වැරදි පිළිගත් අතර අන්තර්ජාතික ක්‍රිකට් සභාවේ තරග තීරක ක්‍රිස් බ්‍රෝඞ් මහතාගෙන් තමන්ට ලැබුණු දඩ සහ අගති ලකුණුද බාරගත්හ.\r\nඑංගලන්ත ටෙස්ට් පිලේ හිටපු ආරම්භක පිතිකරුවකු මෙන්ම වත්මන් එංගලන්ත ක්‍රීඩක ස්ටුවර්ට් බ්‍රෝඞ්ගේ පියාද වන ක්‍රිස් බ්‍රෝඞ් මහතා සිය තීරණය නිවේදනය කරමින් කළ ප්‍රකාශය අන්තර්ජාතික ක්‍රිකට් සභාවේ මාධ්‍ය නිවේදනයක සටහන් වන්නේ පහත ආකාරයෙනි.\r\n“සිකුරාදා සිද්ධිය ඉතාම නින්දිතයි. ඒ වගේ හැසිරීමක් කිසිම ආකාරයේ ක්‍රිකට් තරගයකදී බලාපොරොත්තු වෙන්න බෑ....එතැන කිසියම් උණුසුම් තත්ත්වයක් තිබුණ බව ඇත්ත. අවසන් තරගය පෙනි පෙනී තිබියදී එවන් තත්ත්වයක් ඇතිවීම ස්වභාවික බව මා එය පිළිගන්නවා. ඒත් ක්‍රීඩකයන් දෙදෙනාගේ ක්‍රියාකලාපය කොහොමටවත් අනුමත කරන්න බෑ. ඔවුන් දෙන්නාම සීමාවෙන් එපිටට ගියා”\r\n“සකිබ් සහ පන්දු රකින්නන් අතර පැවැති විරෝධය සිවුවැනි විනිසුරුවරයා නතර නොකළානම්, නුරුල් හසන් සහ තිසර පෙරේරා අතර පැවැති වාදයට පිටිය මැද සිටි විනිසුරුවරුන් දෙදෙනා මැදිහත් නොවුණානම්, තත්ත්වය හුඟාක් බරපතළ වෙන්න තිබුණා” යයිද බ්‍රෝඞ් මහතා පැවසීය.\r\nමෙම තරගයේ ප්‍රධාන විනිසුරුවරුන් ලෙස රවීන්ද්‍ර විමලසිරි සහ රුචිර පල්ලියගුරුගේ යන මහත්වරු කටයුතු කළහ. තරගයේ තුන්වැනි විනිසුරුවරයා ලෙස රැන්මෝ මාටිනස් මහතාද, සිවුවැනි විනිසුරු ලෙස ලින්ඩන් හැනිබල් මහතාද කටයුතු කළහ.",
        "date": "2018-03-17 17:57:22",
        "sid": "404",
        "title": "සකිබ් - නුරුල් හසන් දෙදෙනාටම දඩ",
        "wid": "1"
    },
    {
        "category": "ක්‍රිකට්",
        "content": "ආදරවන්තයන්ගේ සටන ජය පැරදුමෙන් තොරයි",
        "date": "2018-03-17 20:45:08",
        "sid": "405",
        "title": "ආදරවන්තයන්ගේ සටන ජය පැරදුමෙන් තොරයි",
        "wid": "1"
    },
    {
        "category": "ක්‍රිකට්",
        "content": "කොළඹ ඩී.එස්. සේනානායක විදුහල සහ කොළඹ මහානාම විදුහල අතර කොළඹ පී. සරවනමුත්තු ක්‍රීඩාංගණයේදී පැවැති 12 වැනි ‘රන් සටන’ වාර්ෂික මහ ක්‍රිකට් තරගය අද (17 වැනිදා) ජය පරාජයෙන් තොරව අවසන් විය.\r\nතරගය නිමා වන විට දෙවැනි ඉනිම වෙන්වෙන් පන්දුවට පහරදෙමින් සිටි ඩී.එස්. සේනානායක විදුහල කඩුලු 5 ක් දැවී ලකුණු 76 ක් ලබා සිටියේය. ඩී.එස් දෙවැනි ඉනිමේදී බිඳවැටුණ කඩුලු 5 න් 4 ක්ම ළහිරු විතාන සහ හෂාන් සංදීප අතරේ 2 බැගින් බෙදී ගියහ.\r\nපළමු දිනය වූ ඊයේ (16 වැනිදා) තරගය නතර කරන විට කඩුලු 3 ක් දැවී ලකුණු 83 ක් ලබා සිටි මහානාම විදුහල් ක්‍රීඩකයෝ අද දිනයේදී (17 වැනිදා) සිය පළමු ඉනිමට තවත් ලකුණු 134 ත් එක්කර ගැනීමට සමත් වූහ.\r\nඊයේ තරගය නතර කරන විට ලකණු 39 ක් ලබා නොදැවී කඩුල්ලේ රැදී සිටි පැතුම් බොතේජු, අද දිනයේදීත් දක්ෂ පිතිහරඹයක නිරත වෙමින් සිය පෞද්ගලික ලකුණු සංඛ්‍යාව 93 ක් දක්වා ඉහළ දමාගත්තද, ශතකයක් කරා යෑමට ඔහුට නොහැකි විය.\r\nකාසියේ වාසිය දිනා පළමුවෙන් පන්දුවට පහරදුන් ඩී.එස්. සේනානායක විදුහල වෙනුවෙන් අර්ධ ශතකයක් ලබාගැනීමට ෂෙනාල් චන්ද්‍රසේකර (56) සමත් වූ අතර විහන් ගුණසේකර (45) අර්ධ ශතකය පෙනි පෙනී දැවී ගියේය.\r\nඑහිදී හේෂාන් හෙට්ටිආරච්චි ලකුණු 49 කට කඩුලු 4 ක් දවාගනිමින් ඩී.එස්. පිතිකරුවන් අමාරුවේ දැමුවේය. ඩී.එස්. ඉනිම අඩු ලකුණු සංඛ්‍යාවකට සීමා කිරීම සඳහා හේෂාන්ට අනගි සහායක් දුන් සොනාල් දිනූෂ සහ හෂාන් සංදීප කඩුලු 2 බැගින් දවාගත්හ.  ",
        "date": "2018-03-17 20:54:02",
        "sid": "406",
        "title": "රන් සටනේ වැඩි ගෞරව මහානාමයට",
        "wid": "1"
    },
    {
        "category": "ක්‍රිකට්",
        "content": "මහනුවර ත්‍රිත්ව විදුහල සහ කටුගස්තොට ශාන්ත අන්තෝනි විදුහල අතර අස්ගිරිය ජාත්‍යන්තර ක්‍රිකට් ක්‍රීඩාංගණයේදී පැවැති 101 වැනි ‘කන්ද උඩරට නිල් මහ සටන’ වාර්ෂික ක්‍රිකට් තරගය ඊයේ (17 වැනිදා) ජය පරාජයෙන් තොරව අවසන් විය. \r\nත්‍රිත්ව විදුහලට වඩා ලකුණු 81 ක් පසුපසින් සිටිමින් දෙවැනි ඉනිම ඇරඹූ ශාන්ත අන්තෝනි විදුහල, තරගය නතර කරන විට කඩුලු 2 ක් දැවී ලකුණු 62 ක් ලබා සිටියේය. ඒ වන විට පන්දුවට පහරදෙමින් සිටි ඩියෝන් ස්ටව්ටර් ලකුණු 27 ලබා නොදැවී කඩුල්ලේ රැදී සිටියේය. \r\nහසිත බෝයගොඩගේ (72) නායකත්වයේ ඉනිම හමුවේ සිය පළමු ඉනිම වෙනුවෙන් සියලු දෙනා දැවී ලකුණු 196 ක් රැස්කිරීමට ත්‍රිත්ව විදුහල සමත් විය. ත්‍රිත්ව විදුහල් ඉනිම ගොඩනැගීම සඳහා බෝයගොඩට අනගි සහායක් දුන් ජෙස් වීරසිංහ ලකුණු 37 ක්ද, අෂාන් ලොකුහෙට්ටිගේ ලකුණු 35 ක්ද බැගින් රැස්කළහ. \r\nශාන්ත අන්තෝනි විදුහල් කණ්ඩායමේ සාර්ථකම පන්දු යවන්නා බවට පත්වූ නිම්නක ජයතිලක ලකුණු 53 කට කඩුලු 4 ක් දවාගත් අතර නවෝද් විජේකුමාර ලකුණු 35 කට කඩුලු 2 ක් දවාගනිමින් පන්දුවෙන් දස්කම් දැක්වීය. \r\nකාසියේ වාසිය දිනූ ත්‍රිත්ව විදුහල් කණ්ඩායමේ නායක හසිත බෝයගොඩගේ ආරාධනයෙන් පළමුවෙන් පන්දුවට පහරදුන් ශාන්ත අන්තෝනි විදුහලට සිය පළමු ඉනිම වෙනුවෙන් රැස්කරගත හැකි වූයේ ලකුණු 115 ක් පමණි. \r\nඑහිදී දක්ෂ පන්දුයැවීමක නිතර වූ තිසරු දිල්ෂාන් ලකුණු 30 කට කඩුලු 4 ක් බිඳහෙළු අතර ශාන්ත අන්තෝනි පළමු ඉනිම අඩු ලකුණු සංඛ්‍යාවකට සීමා කිරීම සඳහා දිල්ෂාන්ට අනගි සහායක් දුන් රුවින් පීරිස් ලකුණු 31 කට කඩුලු 3 ක් දවාගත්තේය. ",
        "date": "2018-03-18 15:32:28",
        "sid": "407",
        "title": "කන්ද උඩරට නිල් මහ සටන විසඳුමකින් තොරයි",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාවේ පාසල් මහ ක්‍රිකට් තරග අතර තුන්වැනි පැරණිතම තරගය වන මහනුවර ධර්මරාජ විද්‍යාලය සහ මහනුවර කිංස්වුඞ් විද්‍යාලය අතර 112 වන  වරට පැවැති ‘කඳුරට සුලෝහිත සංග්‍රාමය’ ජය පරාජයෙන් තොරව නිමා විය. සිවුවැනි ඉනිමේදී ඕවර් 39 තුළදි ලකුණු 240 ක ඉලක්කයක් කරා ගිය ධර්මරාජ විද්‍යාල කණ්ඩායමට ලබාගතහැකි වුයේ කඩුලු 8 ක් දැවී ලකුණු 122 ක් පමණි. \r\nසිකුරාදා සහ සෙනසුරාදා දිනවල පල්ලෙකැලේ ජාත්‍යාන්තර ක්‍රීඩා පිටියේදි පැවැත්වුනු තරගයයේ පළමු ඉනිම මහනුවර කිංස්වුඞ් විද්‍යාලය ඕවර 53 දි සියලු දෙනාම දැවි ලකුණු 166  ක් ලබා ගත් අතර මහනුවර ධර්මරාජ ක්‍රීඩකයෝ පළමු දින අවසානයේ කඩුලු 6 ක් දැවී ලකුණු 97 ක් ලබා ගත්හ. \r\nදෙවන දිනයේදි ධර්මරාජ විද්‍යාල පිලේ සියලු දෙනාම ලකුණු 111 දැවි ගිය අතර ඉන් පසු මහනුවර කිංස්වුඞ් විද්‍යාලය ලකුණු 184 ලබා ගැනිමට සමත් විය. කිංස්වුඞ් විද්‍යාලයේ ගනිඳු කඹුරුගමුව (නායක) හා සෞම්‍ය පියසේන (උප නායක) 4 වැනි කඩුල්ල වෙනුවෙන් ලකුණු 109 ක සම්බන්ධතාවයක් ගොඩනැගිමට සමත් වූහ.",
        "date": "2018-03-18 15:42:38",
        "sid": "408",
        "title": "කඳුරට සුලෝහිත සංග්‍රාමය ජය පැරදුමෙන් තොරයි",
        "wid": "1"
    },
    {
        "category": "ක්‍රිකට්",
        "content": "පානදුර ශ්‍රී සුමංගල විදුහල සහ මොරටු මහ විදුහල අතර මොරටුව ද සොයිසා ක්‍රීඩාගංණයේදී පැවැති 66 වැනි ‘රන් මහ හටන’ වාර්ෂික ක්‍රිකට් තරගය ඊයේ (17 වැනිදා) ජය පරාජයෙන් තොරව අවසන් විය.\r\nජයග්‍රහණය සඳහා ලකුණු 191 ක ඉලක්කයක් හඹාගිය ශ්‍රී සුමංගල විදුහල් ක්‍රීඩකයෝ, තරගය නතර කරන විට සිය දෙවැනි ඉනිම වෙනුවෙන් කඩුල්ලක් දැවී ලකුණු 71 ක් ලබා සිටියහ. ඒ වන විට පන්දුවට පහරදෙමින් සිටි හර්ෂණ ප්‍රනාන්දු ලකුණු 25 ක් ලබා නොදැවී කඩුල්ලේ රැදී සිටියේය. \r\nපළමු ඉනිමේදී ලද ලකුණු 70 ක වාසියත් සමගින් දෙවැනි ඉනිම ඇරඹූ මොරටු මහ විදුහල කඩුලු 4 ක් දැවී ලකුණු 120 ක් ලබාගැනීමෙන් අනතුරුව සිය ඉනිම අත්හිටුවා සුමංගල විදුහලට පන්දුවට පහරදීම සඳහා ආරාධනා කර සිටියේය. එහිදී මොරටු මහ විදුහල වෙනුවෙන් අර්ධ ශතකයක් ලබාගැනීමට නිෂාන් ප්‍රනාන්දු (57) සමත් වූ අතර චමල්ක ප්‍රනාන්දු (49) අර්ධ ශතකය පෙනි පෙනී දැවී ගියේය. \r\nමොරටු මහ විදුහල් පන්දු යවන්නන්ගේ දක්ෂ පන්දු යැවීම හමුවේ ශ්‍රී සුමංගල විදුහලට සිය පළමු ඉනිම වෙනුවෙන් රැස්කරගත හැකි වූයේ ලකුණු 140 ක් පමණි. එරාන් හංසමාල්, නදිත් මිෂේන්ද්‍ර සහ ප්‍රශාන් ප්‍රනාන්දු කඩුලු 3 බැගින් දවාගනිමින් සුමංගල පළමු ඉනිම සුනුවිසුණු කර දැමූහ. කාසියේ වාසිය දිනූ සුමංගල විදුහල් කණ්ඩායමේ ආරාධනයෙන් පළමුවෙන් පන්දුවට පහරදුන් මොරටු මහ විදුහල වෙනුවෙන් විශිෂ්ට ඉනිමක් ක්‍රීඩා කිරීමට චමල්ක ප්‍රනාන්දු (97) සමත් විය. එහෙත් ශතකයට ලකුණු 3 ක් මෙපිටින් සිටියදී ඔහුගේ ඉනිම නිමා කිරීමට සුමංගල විදුහලේ පන්දු යවන්නෝ සමත් වූහ. \r\nමොරටු විදුහල් පළමු ඉනිමේ ලකුණු සංඛ්‍යාව ඉහළ දැමීම සඳහා චමල්කට අනගි සහායක් දුන් ශේහද සොයිසා ලකුණු 44 ක් රැස්කළ අතර එහිදී අනුක ජයසිංහ ලකුණු 54 ට කඩුලු 4 ක් දවාගනිමින් සුමංගල විදුහල වෙනුවෙන් දක්ෂ පන්දු යැවීමක නිතර විය. ",
        "date": "2018-03-18 16:40:23",
        "sid": "409",
        "title": "ශ්‍රී සුමංගල - මොරටු රන් හටන විසඳුමක් නෑ",
        "wid": "1"
    },
    {
        "category": "ක්‍රිකට්",
        "content": "කොළඹ රාජකීය විදුහල සහ ගල්කිස්ස සාන්ත තෝමස් විදුහල අතර කොළඹ එස්.එස්.සී ක්‍රීඩාංගණයේදී පැවැති 43 වැනි ‘මස්ටෑන්ග්ස්’ කුසලාන සීමිත ඕවර ක්‍රිකට් තරගයෙන් ලකුණු 131 ක දැවැන්ත ජයක් අත්කර ගැනීමට සාන්ත තෝමස් විදුහල සමත් විය. \r\nජයග්‍රහණය සඳහා ලකුණු 217 ඉලක්කයක් හඹාගිය රාජකීය විදුහල් කණ්ඩායම ඕවර 33.4 ක් අවසානයේ ලකුණු 85 කට සීමා කිරීමට සාන්ත තෝමස් විදුහල් පන්දු යවන්නෝ සමත් වූහ. එහිදී රාජකීය විදුහල අඩු ලකුණු සංඛ්‍යාවකට සීමා කිරීම සඳහා පුරෝගාමී වූ ක්‍රිෂාන් මුණසිංහ ලකුණු 32 කට කඩුලු 5 ක් දවාගනිමින් තරගයේ වීරයා බවටද පත්විය. \r\nකාසියේ වාසිය දිනා පළමුවෙන් පන්දුවට පහරදුන් සාන්ත තෝමස් විදුහල නියමිත ඕවර 50 තුළදී කඩුලු 9 ක් දැවී ලකුණු 216 ක් ලබාගත්තේය. සාන්ත තෝමස් ඉනිමේ වැඩිම ලකුණු ලභියා බවට පත් වූ කළණ පෙරේරා ලකුණු 37 ක් ලබාගත් අතර තෙවින් ඊරියගම ලකුණු 36 ක්ද, දුලිත් ගුණරත්න ලකුණු 30 ක්ද රැස්කරමින් සිය කණ්ඩායමේ ලකුණු සංඛ්‍යාව ඉහළ නැංවූහ. ",
        "date": "2018-03-18 17:58:12 ",
        "sid": "410",
        "title": "මස්ටෑන්ග්ස් කුසලාන තෝමසුවන්ට",
        "wid": "1"
    },
    {
        "category": "ක්‍රිකට්",
        "content": "දිනේෂ් කාර්තික්ගේ විශිෂ්ට පිතිහරඹය හමුවේ ‘නිදහස් කුසලාන’ තුන්කොන් විස්සයි20 ක්‍රිකට් තරගාවලියේ ශූරතාව හිමිකර ගැනීමට ඉන්දියාව සමත්විය. ආර්.ප්‍රේමදාස ක්‍රීඩාංගණයේදී පැවැති අවසන් මහ තරගයේදී බංග්ලාදේශයට එරෙහිව කඩුලු 4 ක ජයක් හිමිකර ගැනීමට ඉන්දියාව සමත්විය.\r\nඉන්දියාවෙන් ගිලිහී යමින් තිබූ තරගයේ ජය නැවතත් තම කණ්ඩායමට දෙසට හැරවීමට සමත්වූ ඩිනේෂ් කාර්තික් පන්දු 8 කදී හයේ පහර 3 ක් සහ හතරේ පහර 2 ක් සමගින් නොදැවී ලකුණු 29 ක් රැස්කිරීමට සමත්විය.\r\nඅවසන් ඕවර 2ට ලකුණු 34 ක් ලබාගැනීමට තිබූ අතර මනීෂ් පාන්ඬේ දැවී යාමෙන් පසු පන්දුවට පහරදීම සදහා පිටියට පිවිසි ඩිනේෂ් කාර්තික් 19 වැනි ඕවරය යැවූ රුබෙල් හුසේන්ට පහර පිට පහර දෙමින් හයේ පහර 2 ක් සහ හතරේ පහර 2 ක් සමගින් ලකුණු 22 ක් උදුරා ගත්තේය.\r\nඅවසන් ඕවරයේයේදී ජයග්‍රහණය සදහා ඉන්දියාවට ලකුණු 12 ක් ලබාගැනීමට තිබූ අතර පන්දු 5 ක් තුළ කඩුල්ලක් අහිමිකර ගනිමින් ලබාගැනීමට හැකිවූයේ ලකුණු 7 කි. අවසන් පන්දුවට මුහුණදුන් ඩිනේෂ් කාර්තික්ට ජයග්‍රහණය සදහා ලකුණු  5 ක් ලබාගැනීමට තිබූ අතර හයේ පහරකින් ජයග්‍රහණය සැමරීමට ඔහුට හැකිවිය.\r\nමුස්ටෆිසුර් රහමාන් විසින් යවන ලද 18 වැනි ඕවරය නිලකුණු ඕවරයක් බවට පත්කරමින් තරගයේ ජය බංග්ලාදේශය දෙසට හැරවීමට ඔහු සමත් වුවද අවසන් මොහොතේ බලාපොරොත්තු ගිලිහී ගියේය. පළමු පන්දු 4 ට මුහුණදුන් විජේ ශංකර්ට ලකුණු ලබාගැනීමට නොහැකිවූ අතර පස්වැනි පන්දුව පා ලකුණක් ලෙස සටහන් විය. සබීර් රහමාන් අතට උඩපන්දුවක් දෙමින් අවසන් පන්දුවේදී ලකුණු 28 ක් රැස්කර සිටි මනීෂ් පාන්ඬේ දැවී ගියේය.\r\nජයග්‍රහණය සදහා ලකුණු 167 ක ඉලක්කයක් හඹාගිය ඉන්දියාව කඩුලු 6 ක් දැවී අවසන් පන්දුවේදී තරගයේ ජය තහවුරු කරගැනීමට සමත්විය.\r\nඉන්දීය පිතිකරුවන් වේගවත් ආරම්භයක් ලබාගත්තද ලකුණු 32 ක් තුළ කඩුලු 2 ක් බිඳ වැටීම හේතුවෙන් මදක් පසුබැස්සද කණ්ඩායම ඉදිරියට රැගෙන යාමට නායක රෝහිත් ශර්මාට හැකිවිය. සිය 14 වැනි විස්සයි20 අර්ධ ශතකය පන්දු 35 කදී රැස්කළ රෝහිත් ශර්මා දැවීයන විට පන්දු 42 කදී ලකුණු 56 ක් රැස්කිරීමට සමත්විය. හයේ පහර 3 ක් සහ හතරේ පහර 4 කින් ශර්මාගේ ඉනිම අලංකාර විය.\r\nරෝහිත් ශර්මා සමගින් එක්ව තෙවැනි කඩුල්ල සදහා පන්දු 36 කදී ලකුණු 51 ක සම්බන්ධතාවයක් පැවැත්වූ ලෝකේෂ් රාහුල් ලකුණු 24 කට දැවීයාමත් සමගින් එම සම්බන්ධතාවයට තිත තැබුණි. පන්දු 14 කට මුහුණදුන් ලෝකේෂ් රාහුල්ගේ ඉනිමට හයේ පහරක් සහ හතරේ පහර 2 ක් ඇතුළත් විය.\r\nසබීර් රහමාන්ගේ (77) පිතිහරඹය හමුවේ පළමුව පන්දුවට පහරදුන් බංග්ලාදේශය ඕවර 20 අවසානයේ කඩුලු 8 ක් දැවී ලකුණු 166 ක් ලබාගත්තේය.\r\nබංග්ලාදේශ කණ්ඩායම ඉහළ ලකුණු සංඛ්‍යාවක් කරා රැගෙන යාමට දායකවූ සබීර් රහමාන් සිවුවැනි විස්සයි20 අර්ධ ශතකය පන්දු 37 කදී රැස්කළ අතර ජයදේව් උනද්කට්ගේ පන්දුවක් කඩුල්ලේ වැදීමෙන් ලකුණු 77 කට දැවී ගියේය. පන්දු 50 කට මුහුණදුන් සබීර් රහමාන්ගේ ඉනිමට හයේ පහර 4 ක් සහ හතරේ පහර 7 ක් ඇතුළත් විය.\r\nබංග්ලාදේශ පිතිකරුවන්ට පළමු ඕවර 10 තුළදී කඩුලු 3 ක් දැවී රැස්කිරීමට හැකිවූයේ ලකුණු 68 ක් වුවද අවසන් ඕවර 10 තුළදී කඩුලු 5 ක් දැවී ලකුණු 98 ක් රැස්කිරීමට ඔවුන් සමත්වූහ.\r\nආරම්භක පිතිකරුවන් වේගවත් ආරම්භයක් ලබාගත්තද සිවුවැනි සහ පස්වැනි ඕවර වලදී බලාපොරොත්තු නොවූ ආකාරයෙන් කඩුලු 3 ක් බිඳ වැටීම හේතුවෙන් බංග්ලාදේශයට තරමක් පසු බැසීමට සිදුවිය.\r\nපළමු කඩුල්ල සදහා ලකුණු 11 ක් ලබාසිටි ලිටන් දාස් දවාගැනීමට වොෂින්ටන් සුන්දර් සමත්වූ අතර පස්වැනි ඕවරයේ දෙවැනි සහ අවසන් පන්දුවේදී ලකුණු 15 ක් ලබාසිටි ටමීම් ඉක්බාල් සහ සෞම්‍ය සර්කාර් එක් ලකුණකට පිටියෙන් ඉවත් කිරීමට යුස්වේන්ද්‍ර චහල්ට හැකිවිය.\r\nලකුණු 33 කට කඩුලු 3 ක් බිඳවැටී තිබියදී මුෂ්ෆිකුර් රහීම් සමගින් එක්ව සිවුවැනි කඩුල්ල සදහා පන්දු 31 කදී ලකුණු 35 ක සම්බන්ධතාවයක් ගොඩනගමින් කඩාවැටුණු බංග්ලාදේශ ඉනිම ගොඩ නැගූ සබීර් රහමාන් පස්වැනි කඩුල්ල සදහා මහමදුල්ලා සමගින් එක්ව පන්දු 25 කදී ලකුණු 36 ක සම්බන්ධතාවයක් ගොඩනැගීය.\r\nසබීර් රහමාන්ගේ අනවශ්‍ය කළබලය හේතුවෙන් පන්දු 16 කදී හතරේ පහර 2 ක් සමගින් ලකුණු 21 ක් රැස්කර සිටි මහමදුල්ලාට අවාසනාවන්ත දුවද්දී දැවීයාමකට හසුව පිටියෙන් ඉවත්වීමට සිදුවිය.\r\nඅවසන් ඕවර කිහිපය තුළ පන්දුවට පහරදීමට පැමිණි මෙහෙදි හසන් පන්දු 7 ක් තුළ හයේ පහරක් සහ හතරේ පහර 2 ක් සමගින් නොදැවී ලකුණු 19 ක් රැස්කරමින් බංග්ලාදේශ ලකුණු පුවරුව ඉහළ දැවීමට සමත්විය.\r\nවේගපන්දු යවන්නන් වන විජේ ශංකර් සහ ශර්දුල් ඨාකූර් බංග්ලාදේශ පිතිකරුවන් හමුවේ දැඩි පහරදීමකට ලක්වූ අතර වොෂින්ටන් සුන්දර් සහ යුස්වේන්ද්‍ර චහල් ඔවුන් මෙල්ල කිරීමට සමත්වූහ. යුස්වේන්ද්‍ර චහල් ඕවර 4 ක් යවමින් ලකුණු 18 කට කඩුලු 3 ක් දවාගත් අතර වොෂින්ටන් සුන්දර්ට දවාගැනීමට හැකිවූයේ එක් කඩුල්ලක් පමණක් වුවද ඕවර 4 ලකුණු 20 කට සීමා කිරීමට සමත්විය. ජයදේව් උනද්කට් ලකුණු 33 කට කඩුලු 2 ක් දවාගත්තේය.\r\nඉන්දීය කණ්ඩායමේ එක් වෙනස්කමක් සිදුකරමින් මොහොමඞ් සිරාජ් කණ්ඩායමෙන් ඉවත්කර සිටි ජයදේව් උනද්කට් කණ්ඩායමට කැඳවා ඇති අතර බංග්ලාදේශ කණ්ඩායම කිසිදු වෙනස්කමක් සිදු නොකරමින් ශ්‍රී ලංකාව සමගින් ක්‍රීඩා කළ කණ්ඩායමම අවසන් තරග සදහාද සහභාගී වෙයි.\r\nකාසියේ වාසිය දිනාගත් ඉන්දීය කණ්ඩායමේ නායක රෝහිත් ශර්මා පළමුව පන්දු යැවීමට තීරණය කළේය.",
        "date": "2018-03-18 19:07:25",
        "sid": "411",
        "title": "නිදහස් කුසලාන ඉන්දියාවට",
        "wid": "1"
    },
    {
        "category": "ක්‍රිකට්",
        "content": "කොළඹ ආනන්ද විදුහල සහ කොළඹ නාලන්දා විදුහල අතර පැවැත්වෙන ‘සුලෝහිත සංග්‍රාමය’ට සමගාමීව අද (18 වැනිදා) කොළඹ එස්.එස්.සී ක්‍රීඩාංගණයේදී පැවැති 44 වැනි සීමිත ඕවර ක්‍රිකට් තරගයෙන් කඩුලු 5 ක ජයක් අත්කර ගැනීමට නාලන්දා විදුහල සමත් විය.\r\nජයග්‍රහණය සඳහා ලකුණු 245 ඉලක්කයක් හඹාගිය නාලන්දා විදුහල් ක්‍රීඩකයෝ ඕවර 44 ක් අවසානයේ කඩුලු 5 ක් පමණක් දැවී එම ඉලක්කය පසුකර ගියහ. එහිදී දක්ෂ පිතිහරඹයක නිරත වෙමින් නොදැවී ලකුණු 48 ක් රැස්කළ චමිඳු විජේසිංහ සිය කණඩායම ජයග්‍රහණය කරා කැඳවාගෙන ගියේය. සුහඟ විජේවර්ධන (68) අර්ධ ශතකයක් ලබාගනිමින් නාලන්දා විදුහලේ ජයග්‍රහණය සඳහා මනා අඩි තාලමක් දැමීය.\r\nකාසියේ වාසිය දිනූ නාලන්දා විදුහලේ ආරාධනයෙන් පළමුවෙන් පන්දුවට පහරදුන් ආනන්ද විදුහල නියමිත ඕවර 49.1 තුළදී සියලු දෙනා දැවී ලකුණු 244 ක් ලබාගත්තේය. ආනන්ද විදුහල් ඉනිමේ වැඩිම ලකුණු ලභියා බවට පත් වූ අසේල් සිගේරා ලකුණු 87 ක් ලබාගත් අතර ළහිරු හිරණ්‍ය ලකුණු 38 ක්ද, දුෂාන් හෙට්ටිගේ ලකුණු 33 ක්ද රැස්කරමින් සිය කණ්ඩායමේ ලකුණු සංඛ්‍යාව ඉහළ නැංවූහ.\r\nනාලන්දා වෙනුවෙන් දක්ෂ පන්දු යැවීමක නිතර වූ ලක්ෂිත රසාංජන ලකුණු 48 කට කඩුලු 3 ක් දවාගත් අතර ආනන්ද පිතිකරුවන් පීඩනයට පත්කිරීම සඳහා රසාංජනට අනගි සහායක් දුන් චමිඳු විජේසිංහ සහ කවීෂ මදුරප්පෙරුම කඩුලු 2 බැගින් බිඳහෙළුහ.",
        "date": "2018-03-18 21:51:00",
        "sid": "412",
        "title": "සීමිත ඕවර තරගයේ ජය නාලන්දාවට",
        "wid": "1"
    },
    {
        "category": "ක්‍රිකට්",
        "content": "මතුගම ශාන්ත මරියා විදුහල සහ මතුගම ආනන්ද සාස්ත්‍රාලය අතර මතුගම මහජන ක්‍රීඩාංගණයේදී පැවැති 55 වැනි ‘පස්දුන් කෝරලේ හටන’ වාර්ෂික මහ ක්‍රිකට් තරගය ජය පරාජයෙන් තොරව නිමාවට පත් විය. \r\nඉනිමක පරාජයකින් ගැළවීම සඳහා ලකුණු 137 ක ඉලක්කයක් හඹාගිය ආනන්ද සාස්ත්‍රාලය තරගය නතර කරන විට සිය දෙවැනි ඉනිම වෙනුවෙන් කඩුලු 6 ක් දැවී ලකුණු 248 ක් ලබා සිටියේය. දක්ෂ ලෙස පන්දුවට පහරදුන් සිතුම් දේෂාන් (95) සහ රවිඳු චානක (73) එහිදී ආනන්ද සාස්ත්‍රාලය වෙනුවෙන් අර්ධ ශතක ලබාගැනීමට සමත් වුහ. එහෙත් ඔවුන් දෙදෙනාටම ශතකයක් කරා යෑමට නොහැකි වූහ. \r\nආනන්ද සාස්ත්‍රාලයට සිය පළමු ඉනිම වෙනුවෙන් සියලු දෙනා දැවී ලබාගත හැකි වූයේ ලකුණු 112 ක් පමණි. ළහිරු දිල්ෂාන් සහ තිසර රවිෂංක කඩුලු 4 බැගින් දවාගනිමින් සාස්ත්‍රාලය පළමු ඉනිම සුනුවිසුණු කර දැමූහ. දෙවැනි ඉනිමේදී දවාගත් කඩුලු 4 ත් සමගින් සමස්ත තරගයේදී ලකුණු 108 කට කඩුලු 8 ක් දවාගැනීමට ශාන්ත මරියා විදුහලේ ළහිරු දිල්ෂාන් සමත් විය. \r\nකාසියේ වාසිය දිනූ ආනන්ද සාස්ත්‍රාලයේ ආරාධනයෙන් පළමුවෙන් පන්දුවට පහරදුන් ශාන්ත මරියා විදුහල් ක්‍රීඩකයෝ සිය පළමු ඉනිම වෙනුවෙන් සියලු දෙනා දැවී ලකුණු 249 ක් රැස්කළහ.\r\nශාන්ත මරියා ඉනිමේ කොඳුනාරටිය බවට පත්වූ කොවිඳු කවිෂාන් (101) ශතකයක් ලබාගත් අතර නාමල් මධුෂංක (62) අර්ධ ශතකයක් ලබාගනිමින් සිය කණ්ඩායමේ ලකුණු සංඛ්‍යාව ඉහළ දැමීම සඳහා කවිෂාන්ට අනගි සහායක් දුන්නේය. ",
        "date": "2018-03-18 21:53:04",
        "sid": "413",
        "title": "පස්දුන් කෝරලේ හටන ජය පැරදුමෙන් තොරයි",
        "wid": "1"
    },
    {
        "category": "ක්‍රිකට්",
        "content": "පානදුර ශ්‍රී සුමංගල විදුහල සහ මොරටු මහ විදුහල අතර පැවැත්වෙන ‘රන් හටන’ වාර්ෂික මහ ක්‍රිකට් තරගයට සමගාමීව අද (18 වැනිදා) මොරටුව ද සොයිසා ක්‍රීඩාංගණයේදී පැවැති 26 වැනි සීමිත ඕවර ක්‍රිකට් තරගයෙන් ලකුණු 90 ක පහසු ජයක් අත්කර ගැනීමට ශ්‍රී සුමංගල විදුහල සමත් විය.\r\nදක්ෂ පිතිහරඹයක නිරත වූ නිපුන ධනංජයගේ (100) ශතකය හමුවේ පළමුවෙන් පන්දුවට පහරදුන් සුමංගල විදුහල ඕවර 49.2 ක් අවසානයේ සියලු දෙනා දැවී ලකුණු 224 ක් ලබාගත්තේය. සුමංගල ඉනිම ගොඩනැගීම සඳහා ධනංජයට සහය දුන් පූර්ණ ප්‍රභාත් ලකුණු 23 ක්ද, පසිඳු ශනදිත් ලකුණු 22 ක්ද රැස්කළහ.\r\nමොරටු මහ විදුහලේ සාර්ථකම පන්දු යවන්නා බවට පත්වූ ෂෙහාන් ජීවන්ත ලකුණු 39 කට කඩුලු 3 ක් දවාගත් අතර නදිත් මිෂේන්ද්‍ර කඩුලු 2 ක් දවාගතතේ ප්‍රතිවාදීන්ට ලකුණු 42 ක් පිරිනමමිනි.\r\nජයග්‍රහණය සඳහා ලකුණු 225 ඉලක්කයක් හඹාගිය මොරටු මහ විදුහල ඕවර 36.3 ක් අවසානයේ ලකුණු 134 කට සීමා කිරීමට සුමංගල විදුහල් පන්දු යවන්නෝ සමත් වූහ. මොරටු විදුහල් ඉනිමේ වැඩිම ලකුණු ලභියා බවට පත් වූ විෂ්ව දේෂාන් ලකුණු 45 ක් ලබාගත් අතර නදිත් මිෂේන්ද්‍ර ලකුණු 32 ක් ලබා තරගය නිමා වන තෙක්ම නොදැවී කඩුල්ලේ රැදී සිටියේය.\r\nඑහිදී අනුක ජයසිංහ ලකුණු 32 කට කඩුලු 3 ක් දවාගනිමින් පන්දුවෙන් දස්කම් දැක්වූ අතර මොරටු මහ විදුහල් ඉනිම අඩ පණ කිරීම සඳහා අනුකට අනගි සහයක් දුන් ශලන ඉෂාර ලකුණු 32 කට කඩුලු 2 ක් බිඳහෙළීය.",
        "date": "2018-03-18 22:15:55",
        "sid": "414",
        "title": "සුමංගල විදුහලට ලකුණු 90 ක පහසු ජයක්",
        "wid": "1"
    },
    {
        "category": "ක්‍රිකට්",
        "content": "ඉන්දියානු පිතිකරු හමුදාවේ හැටියටත්, අයි.පී.එල්. තරගාවලියේදී ඉන්දීය ක්‍රීඩකයන් ආධිපත්‍යය පතුරුවාගෙන සිටින ආකාරයටත් ලකුණු 167 ක ඉලක්කයක් යනු ඒ හැටි කජ්ජක් නොවේ. ඉලක්කය කරා යාමේදී ඉන්දියානු සැලැස්ම වූයේ රෝහිත් ෂර්මා කඩුල්ල ආරක්‍ෂා කරගනිමින් ක්‍රීඩා කරද්දී ෂිකාර් ධවාන් පන්දු යවන්නන් රිදවීමට යෙදවීමයි. එහෙත් ෂිකාර් ධවාන් සහ සුරේෂ් රයිනා දෙදෙනාම පන්දු 5 ක් ඇතුළතදී දැවී යාම හේතුවෙන් සැලසුම් වෙනස් කරන්නට සිදුවිය.\r\nඅන්තර්ජාතික මට්ටමේදී  ඉතාමත් පළපුරුදු පිතිකරුවකු වූ සුරේෂ් රයිනා, බොළඳ හිතුවක්කාරයකු ලෙසින් ලෙසින් පන්දු තුනකට පමණක් මුහුණ දී ලකුණු නොලබාම දැවී ගියේය. අංක 4 පිතිකරුවා වූ දිනේෂ් කාර්තික් අංක 7 දක්වා තල්ලු කරන්නට සිදුවූයේ එබැවිනි.\r\nකොළඹ ආර්. ප්‍රේමදාස ක්‍රීඩාංගණයේදී ඉරිදා රාත්‍රියේ පැවැති නිදහස් කුසලාන අවසන් තරගය ජයගත් සැලැස්ම ඉන්දියානු නායකයා හෙළිදරව් කළේ තමන් විසින් ගන්නා ලද අවදානම් සහගත තීරණය සාර්ථක වීමේ සතුටද ඇතිවය. ඉන්දීය නායක රෝහිත් ෂර්මා තරගයෙන් පසුව ඒ සම්බන්ධයෙන් පැහැදිළි කළේය.\r\n“මම දැවී ගියාට පස්සේ බංකුවේ ඉඳගෙන ඉන්නා විටත් දිනේෂ් හිටියේ ඒ තරම් සතුටින් නෙමේ. ඒකට හේතුව එයාව පිතිකරු ලයිස්තුවේ පහළට තල්ලු කිරීමයි”\r\n“ඒත් මට එයාගේ සේවය ඕනේ අවසන් ඕවර තුන හතරේදී කියලා මම එයාට කිව්වා. ඔබට තියෙන දක්‍ෂතා අනුව ඔබ මේ තරගය අප වෙනුවෙන් අවසන් කළ යුතුයි කියලාත් මම එයාට කිව්වා.....මා දැවී ගියාට පස්සේ කාර්තික් පිටියට නොඑවූ හේතුව ඒකයි. එයා මුලින් ඒකට අකමැති වුණත් එයා තරගය අවසන් කළ ආකාරය ගැන දැන් සතුටු වෙනවා ඇති” යයි රෝහිත් ෂර්මා තරගයෙන් පසුව පැවසීය.\r\nරංජි කුසලාන තරගාවලියේදී තමිල්නාඩු ප්‍රාන්තය වෙනුවෙන් ක්‍රීඩා කරන නමුත් අයි.පී.එල්. තරගාවලියේදී තමන් සමග මුම්බායි ඉන්දියන්ස් පිල වෙනුවෙන් ක්‍රීඩා කළ කාර්තික් සම්බන්ධයෙන් රෝහිත් ෂර්මාට පැහැදිළි වැටහීමක් තිබිණ.\r\nතරගයේ අවසන් ඕවර හතරේදී ඉන්දීය ඉලක්කය පන්දු 24 කින් ලකුණු 44 ක් විය. සෞම්‍ය සාර්කර් විසින් යවන ලද 17 වැනි ඕවරයේදී ලකුණු 9 ක් ලබාගැනීමට මනීෂ් පාණ්ඬේ සහ විජේ ශංකර් සමත් වූ නමුත් මුස්ටෆිසුර් රෙහෙමාන් විසින් යවන ලද 18 වැනි ඕවරය නොයිඳුල් ඕවරයක් විම නිසා ඉලක්කය පන්දු 12 කදී ලකුණු 34 ක් විය.\r\n18 වැනි ඕවරයේදී මනීෂ් පාණ්ඬේ දැවී යාම හේතුවෙන් පිටියට පිවිසි කාර්තික් 19 වැනි ඕවරය යැවූ රුබෙල් හොසේන්ට සංග්‍රහ කළේ 6, 4, 6, 0, 2, 4 ලෙසිනි. පන්දු 6 කින් ලකුණු 22 ක් එක්වීමත් සමගින් ඉලක්කය පන්දු 6 කදී ලකුණු 12 ක් විය. පන්දු 3 කට පසුව විජේ ශංකර් දැවී ගියද චකිතය යනු කුමක්ද යන්න නොහඳුනන කාර්තික් අවසන් පන්දුව හතරේ සීමාවට ඉහළින් යැවූයේ සෞම්‍ය සාර්කර්ගේ තරග දිවියේ වේදනාත්මකම අත්දැකීම ඉතිරි කරමිනි.\r\n“එයාගේ පොතේ තියෙන පහර ගැන මා හොඳින් දන්නවා. තරගයක අවසන් කොටසේදී ඒවා බොහොම ප්‍රයෝජනවත්. මොකද ඒ කොටසේදී කවය ඇතුළේ සිටින්නේ එක ක්‍රීඩකයෙක් පමණයි. එක්කෝ ෆයින් ලෙග්, නැත්නම් මිඞ් ඕෆ්...එහෙමත් නැත්නම් ෂෝට් තර්ඞ් මෑන් වගේ ස්ථාන වල. ඒ වගේ වෙලාවකදී මොකක් හරි හිතුවක්කාර පහරක්, රුබෙල් හොසේන්ට ගැහැව්වා වාගේ, ගහන්න එයාට පුළුවන්” යයි පැවසූ ඉන්දීය නායකයා....\r\n“මම හිතුවේ 18 සහ 20 වැනි ඕවර යවන්න මුස්ටෆිසුර් එයි කියලයි. එයාගේ ඕෆ් කටර්ස් පන්දු වලට මුහුණ දෙන්න අපිට පළපුරුදු කෙනෙක් ඕනෑ කළා. ඒ වගේ වෙලාවකදී දිනේෂ් කියන්නේ හොඳ තේරීමක්” යයිද පැවසීය.\r\nකණ්ඩායමේ කඩුලු රකින්නා වන දිනේෂ් කාර්තික් ඉන්දීය පිලට එක්වූයේ දකුණු අප්‍රිකානු සංචාරයෙන් පසුව මහේන්ද්‍ර සිං දෝනි විවේක ගැන්වූ බැවිනි. එහෙත් මෙම ඉනිමෙන් පසුව කාර්තික් කෙරෙහි යොමුවන අවධානය වැඩිවී තිබේ. දැනට 36 වැනි වියේ සිටින නමුත් මහේන්ද්‍ර සිං දෝනි තවමත් ඉන්දීය පිල වෙනුවෙන් හොඳ දස්කම් දක්වයි.\r\nතරගය අතරතුරදී විස්තර විචාරක කුටියේ සිට ‘නාග කන්‍යා’ නර්තනයේ යෙදුණු ඉන්දීය පිලේ හිටපු නායක සුනිල් ගවස්කාර් මහතාට බැණවදින පිරිස්ද ක්‍රම ක්‍රමයෙන් වැඩිවෙමින් තිබේ. ඉන්දීය ඉනිමේ 10 වැනි ඕවරයේදී ලකුණු සංඛ්‍යාව කඩුලු 2 කට 82 ක් ව තිබියදී ගවස්කාර් මහතා විනෝදයට මෙන් නාග කන්‍යා නර්තනයේ නිරත විය. එහෙත් ට්විටර් හරහා ඒ වෙත එල්ල වී තිබුණු විරෝධතා බොහෝය.",
        "date": "2018-03-19 19:55:14",
        "sid": "415",
        "title": "ඉන්දීය නායකයා සැලසුම හෙළි කරයි",
        "wid": "1"
    },
    {
        "category": "ක්‍රිකට්",
        "content": "අන්තර්ජාතික ක්‍රිකට් සභාව විසින් මෙහෙයවනු ලබන කාන්තා ශූරතා තරගාවලියේ ශ්‍රී ලංකාව සහ පාකිස්තානය අතර රංගිරි දඔුල්ල ජාත්‍යන්තර ක්‍රිකට් ක්‍රීඩාංගණයේදී අද (20 වැනිදා) පැවැති පළමු එක්දින තරගයෙන් ලකුණු 69 ක ජයක් හිමිකර ගත් පාකිස්තානය තරග 3 කින් සමන්විත එක්දින තරගාවලිය 1-0 ක් ලෙස පෙරමුණ ගැනීමට සමත් විය.\r\nජයග්‍රහණය සදහා ලකුණු 251 ක ඉලක්කයක් හඹාගිය ශ්‍රී ලංකාවට ඕවර 45.2 කදී සියලුදෙනා දැවී රැස්කිරීමට හැකිවූයේ ලකුණු 181 ක් පමණි.\r\nපළමු ඕවරයේ දෙවැනි පන්දුවෙන් හසිනි පෙරේරා ලකුණු නොලබා දැවී ගියද අවශ්‍ය ලකුණු ලබාගැනීමේ වේගය රදවාගත් නිපුනි හංසිකා සහ චමරි අතපත්තු දෙවැනි කඩුල්ල සදහා පන්දු 54 කදී ලකුණු 51 ක් රැස්කිරීමට සමත්වූහ.\r\nසානා මීර්ගේ පන්දුවක් කඩුල්ලේ වැදීමෙන් ලකුණු 18 ක් ලබාසිටි නිපුනි හංසිකා දැවී ගියද තව දුරටත් අවශ්‍ය ලකුණු වේගය රදවාගත් චමරි අතපත්තු ලකුණු 46 ක් ලබාසිටියදී නෂ්රා සන්ධූගේ පන්දුවක් කඩුල්ලේ වැදීමෙන් දැවී ගියාය.\r\nආරම්භයේදී තරමක මන්දගාමී ලකුණු රැස්කිරීමක චමරි අතපත්තු නිරත වුවද දැවීයන විට පන්දු 57 කට මුහුණ දෙමින් හයේ පහරක් සහ හතරේ පහර 6 ක් සිය ඉනිමට එක්කර ගත්තාය.\r\nලකුණු 20 ක් තුළ මැද පෙළ පිතිකරුවන් සිවුදෙනෙකුම දැවීයාම හේතුවෙන් ශ්‍රී ලංකාව දැඩි අසීරූතාවයකට පත් වූහ.\r\nකඩා වැටුණු ශ්‍රී ලංකා ඉනිම ගොඩනැගීමට හිටපු නායිකාව වූ ශශිකලා සිරිවර්ධන දැඩි උත්සහයක නිරත වෙමින් සිටින අතර තුර හත්වැනි කඩුල්ල ලෙස අමා කාංචනා ලකුණු 16 කට දැවී ගියාය. \r\nඅටවැනි කඩුල්ල සදහා පිටියට පිවිසි කවීශා දිල්හාරී සමගින් පන්දු 55 කදී ලකුණු 40 ක සම්බන්ධතාවයක් ගොඩනැගීමට ශශිකලා සිරිවර්ධනට හැකිවිය. ශ්‍රී ලංකා ලකුණු පුවරුව 164 ක් වනවිට අටවැනි කඩුල්ල ලෙස ලකුණු 14 ක් ලබාසිටි කවීශා දිල්හාරී අවාසනාවන්ත දුවද්දී දැවීයාමකට හසුව දැවී ගියාය.\r\nතවත් ලකුණු 17 ක් තුළ අවසන් කඩුලු දෙකක් බිඳ වැටුණු අතර අවසන් මොහොත වනතෙක් සටන අත් නොහරමින් පන්දුවට පහරදුන් ශශිකලා සිරිවර්ධන පන්දු 76 කදී හතරේ පහර 6 ක් සමගින් ලකුණු 44 ක් රැස්කිරීමට සමත්වූවාය.\r\nබිස්මා මාරූෆ් ලකුණු 17 කට කඩුලු 3 ක් සහ සානා මීර් ලකුණු 29 කට කඩුලු 2 ක් දවාගනිමින් පාකිස්තාන කාන්තා කණ්ඩායම ජයග්‍රහණය කරා රැගෙන යාමට සමත්වූහ.\r\nජවේරියා ඛාන්ගේ විශිෂ්ට පිතිහරඹය හමුවේ පළමුව පන්දුවට පහරදුන් පාකිස්ථානය ඕවර 50 අවසානයේ කඩුලු 6 ක් දැවී ලකුණු 250 රැස් කළේය.\r\nසිය දෙවැනි එක්දින ශතකය පන්දු 135 කදී රැස්කළ ජවේරියා ඛාන් පාකිස්තාන් ඉනිම අවසන්වන තෙක් කඩුල්ලේ රැඳී සිටිමින් නොදැවී ලකුණු 113 ක් රැස් කළාය. පන්දු 142 කට මුහුණදුන් ජවේරියා ඛාන්ගේ ඉනිමට හතරේ පහර 15 ක් ඇතුළත් විය.\r\nඅවසන් ඕවරයේදී ස්ටම්ප් කිරීමට හසුකර ගනිමින් ජවේරියා ඛාන් දවාගැනීමට තිබූ අවස්ථාව චමරි අතපත්තු යැවූ පන්දුව නිපන්දුවක් වීම හේතුවෙන් ගිලිහී ගියේය.\r\nඕවර 25 ක් අවසානයේ ලකුණු 89 කට කඩුලු 4 ක් අහිමිකර ගෙන සිටි පාකිස්තාන කණ්ඩායමේ ලකුණු ලබාගැනීමේ වේගය රඳා පැවැතියේ 3.56 ක් ලෙසිනි. නමුත් මැද පෙළ පිතිකාරිණියන්ගේ වේගවත් ලකුණු ලබාගැනීම හමුවේ ඉනිම අවසන් වනවිට ලකුණු ලබාගැනීමේ වේගය 5.00 දක්වා වර්ධනය කරගත් පාකිස්තානය අවසන් ඕවර 10 තුළදී එක් කඩුල්ලක් අහිමිකර ගනිමින් ලකුණු 77 ක් ලබාගැනීමට සමත්වූහ.\r\nආරම්භක පිතිකාරිණියන් යුගලය ලකුණු 19 ක් තුළ පිටියෙන් ඉවත් කරමින් පාකිස්තානයට පීඩනයක් ඇති කිරීමට අචිනි කුලසූරිය සහ ශ්‍රීපාලී වීරක්කොඩි සමත්වූහ.\r\nජවේරියා ඛාන් සමගින් එක්ව තෙවැනි කඩුල්ල සදහා ලකුණු 49 ක සම්බන්ධතාවයක් පැවැත්වූ නායිකා බිස්මා මාරූෆ්ගේ දැවීයාමත් සමගින් පාකිස්තාන කණ්ඩායමේ ලකුණු ලබාගැනීමේ වේගයද තරමක් දුරට අඩුවිය. ශශිකලා සිරිවර්ධනගේ පන්දුවක් හමුවේ කඩුලු රකින ක්‍රීඩිකා රෙබෙකා වැන්ඩට් හට උඩපන්දුවක් දෙමින් බිස්මා මාරූෆ් දැවීයන විට පන්දු 40 කදී හතරේ පහර දෙකක් සමගින් ඇයට ලබාගැනීමට හැකිවූයේ ලකුණු 19 ක් පමණි.\r\nතවත් ලකුණු 4 ක් පාකිස්තාන කණ්ඩායමට එකතු වනවිටදී චමරි අතපත්තුගේ පන්දුවක් හමුවේ ස්ටම්ප් කිරීමකට හසුවූ සිඩ්‍රා අමීන්ට ලකුණු නොලබාම පිටියෙන් ඉවත්වීමට සිදුවිය.\r\nපස්වැනි කඩුල්ල සදහා නිඩා දාර් සමගින් ලකුණු 72 ක සම්බන්ධතාවයක්ද, හයවැනි කඩුල්ල සදහා සානා මීර් සමගින් ලකුණු 46 ක සම්බන්ධතාවයක් සහ හත්වැනි කඩුල්ල සදහා නටාලියා පර්වේස් සමගින් ලකුණු 60 ක නොබිඳුණු සම්බන්ධාවයක් ගොඩැගීමට ජවේරියා ඛාන් සමත් වූවාය.\r\nශ්‍රී ලංකා නායිකාව පන්දු යවන්නියන් හත් දෙනෙකු යොදා ගනිමින් පාකිස්තාන පිතිකාරිණියන් මෙල්ල කිරීමට උත්සහ ගත්තද ඔවුන් තමන්ගේ ඉලක්කය කරා පහසුවෙන් ලගා වූහ.\r\nකාසියේ වාසිය දිනාගත් ශ්‍රී ලංකා කණ්ඩායමේ නායිකා චමරි අතපත්තු පළමුව පන්දු රැකීමට තීරණය කළාය.",
        "date": "2018-03-20 11:20:37",
        "sid": "416",
        "title": "පාකිස්තානයට ලකුණු 69 ක ජයක්",
        "wid": "1"
    },
    {
        "category": "ක්‍රිකට්",
        "content": "විජය පුවත්පත් සමාගමේ සුබ සාධක සංගමය වාර්ෂිකව සංවිධානය කරන ‘ඩී. ආර්. විජයවර්ධන’ අභියෝග කුසලාන, අන්තර් දෙපාර්තමේන්තු සැහැල්ලු පන්දු ක්‍රිකට් තරගාවලියේ ශූරතාව දිනාගැනීමට ඬේලි මිරර් පිල සමත් විය. හෝකන්දර මුද්‍රණ දෙපාර්තමේන්තු ‘බී’ කණ්ඩායම අනු ශූරතාව හිමිකරගත්තේය. \r\nපැටවුම් අංශ ‘බී’ කණ්ඩායමට තෙවැනි ස්ථානය හිමිවිය. \r\nමෙම තරගාවලිය කණ්ඩායම් 32 ක සහභාගිත්වයෙන් පසුගිය සති අන්තයේ නාරාහේන්පිට ශාලිකා ක්‍රීඩාංගණයේදී පැවැත්විණි.\r\nඑම තරගාවලියට සමගාමීව පැවැති කාන්තා ක්‍රිකට් තරගයේදී ජයනි කෞෂල්‍යා නායිකාව ලෙස කටයුතු කළ ප්‍රධාන කාර්යාලයීය කාන්තා කණ්ඩායම විසින් දැන්වීම් අංශ කාන්තා කණ්ඩායම පරාජය කරන ලදී. \r\nඅවසන් මහා තරගයේදී ඬේලි මිරර් ක්‍රීඩකයෝ ලකුණු 95 කින් හෝකන්දර මුද්‍රණ දෙපාර්තමේන්තු ‘බී’ කණ්ඩායම පරාජය කිරීමට සමත් වූහ. \r\nඬේලි මිරර් පිල පළමුව පන්දුවට පහර දෙමින් ඕවර 10 අවසානයේ කඩුලු 3 ක් පමණක් දැවී ලකුණු 167 ක් රැස් කළේය. පිළිතුරු ඉනිම ක්‍රීඩා කළ හෝකන්දර පිලට ඕවර 10 තුළදී රැස්කළ හැකි වූයේ ලකුණු 72 ක් පමණි. \r\nඬේලි මිරර් පිලේ තිළිණ වීරවංස තරගාවලියේ වීරයා සහ දක්‍ෂතම පිතිකරු ලෙස ද, නායක දර්ශන සංජීව දක්‍ෂතම පන්දු යවන්නා ලෙස ද, සුරේෂ් ප්‍රනාන්දු අවසන් මහා තරගයේ වීරයා ලෙස ද සම්මාන ලැබූහ.\r\nමෙම තරගාවලියට ලංකා බැංකුව, කොමර්ෂල් බැංකුව, නේෂන් ට්‍රස්ට් බැංකුව, සම්පත් බැංකුව, එන්.ඩී.බී. බැංකුව, සෙලාන් බැංකුව, ඩී.එෆ්.සී.සී. බැංකුව, කොකා කෝලා සමාගම, වෝටර් මාර්ට් සිස්ටම් සමාගම සහ නෙස්ලේ ලංකා සමාගම අනුග්‍රහය දැක්වීය.",
        "date": "2018-03-20 16:06:37",
        "sid": "417",
        "title": "ඩී. ආර්. විජයවර්ධන කුසලාන ඩේලිමිරර් පිලට",
        "wid": "1"
    },
    {
        "category": "ක්‍රිකට්",
        "content": "",
        "date": "2018-03-20 17:06:48",
        "sid": "418",
        "title": "ශ්‍රී ලංකාව - පාකිස්තාන කාන්තා ක්‍රිකට් තරගය",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ ‘සිංගර් කුසලාන’ අන්තර් පාසල් ක්‍රිකට් තරගාවලියේ I කොටසේ අවසන් පූර්ව වටයට සුදුසුකම් ලබාගැනීමට මරදාන ශාන්ත ජෝෂප් විදුහල සමත් විය.\r\nශාන්ත ජෝෂප් විදුහල සහ මොරටුව ශාන්ත සෙබස්තියන් විදුහල අතර කොළඹ තර්ටන් විදුහල් ක්‍රීඩාංගණයේදී පැවැති අර්ධ අවසන් පූර්ව තරගය ජය පරාජයෙන් තොරව අවසන් වූ අතර එහිදී ලැබූ ප්‍රසාද ලකුණු සංඛ්‍යාව අනුව ශාන්ත ජෝෂප් විදුහල තරගාවලියේ අවසන් පූර්ව වටයට සුදුසුකම් ලබාගත්තේය.\r\nඑහිදී නිපුන් සුමනසිංහ (93) සහ සචින්ත රවිඳු (57) ශාන්ත ජෝෂප් විදුහල වෙනුවෙන් අර්ධ ශතක ලබාගත් අතර නුවනිඳු ප්‍රනාන්දු (90) මහින්ද විදුහල වෙනුවෙන් අර්ධ ශතකයක් ලබාගත්තේය.",
        "date": "2018-03-20 18:57:14",
        "sid": "419",
        "title": "ශා.ජෝෂප් විදුහල අවසන් පූර්ව වටයට",
        "wid": "1"
    },
    {
        "category": "ක්‍රිකට්",
        "content": "වේයන්ගොඩ බණ්ඩාරනායක මැදි විදුහල සහ හේනෙගම මැදි විදුහල අතර පැවැත්වෙන තෙවැනි ‘සියනෑ නිල්-කොළ සටන’ වාර්ෂික එක්දින මහ ක්‍රිකට් තරගය අනිද්දා (23 වැනිදා) පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී පැවැත්වේ. \r\nමෙම මහ ක්‍රිකට් තරගය 2016 වසරේදී ආරම්භ වූ අතර මෙතෙක් පැවති තරග දෙකේදී විදුහල් දෙකම එක් ජයග්‍රහණය බැගින් ලබා මේ වන විට කරට කර තත්ත්වයක පසුවෙයි. 2016 වසරේ පැවැති තරගයේදී මලිඳු මානාබරණගේ නායකත්වය යටතේ වේයන්ගොඩ බණ්ඩාරනායක මැදි විදුහල ජය ලැබූ අතර 2017 වසරේ පැවැති තරගයේදී හේනෙගම මැදි විදුහල ජය ලැබූවේ කවීෂ පිනිමුතුගේ නායකත්වය යටතේය. \r\nමෙවර සියනෑ නිල්-කොළ සටනේදී වේයන්ගොඩ බණ්ඩාරනායක මැදි විදුහල් කණ්ඩායම මෙහෙයවීමේ වගකීම මලීෂ කලංසූරියටත්, හේනෙගම මැදි විදුහල් කණ්ඩායම මෙහෙයවීමේ වගකීම සිසිකැළුම් ලෝචනටත් හිමිව තිබේ. \r\nමෙවර පාසල් ක්‍රිකට් තරග වාරයේදී වත්තල ශාන්ත ජෝෂප් විදුහලට, කිරිඳිවැල මැදි විදුහලට සහ මීගමුව ලොයෙලා විදුහලට පූර්ණ ජයග්‍රහණ ලැබූ බණ්ඩාරනායක මැදි විදුහල, හංවැල්ල රාජසිංහ මැදි විදුහල සහ තෝලංගමුව මැදි විදුහල හමුවේ පූර්ණ පරාජයන් ලැබීය. සහභාගි වූ සෙසු තරග වලදී පළමු ඉනිමේ ජයග්‍රහණ 4 ක් අත්කර ගැනීමටද බණ්ඩාරනායක මැදි විදුහල සමත් විය. \r\nබණ්ඩාරනායක මැදි විදුහලේ වැඩිම ලකුණු ලාභියා ලෙස හිටපු නායක මලිඳු මානාබරණ හැඳින්විය හැකි අතර මෙවර තරග වාරයේදී ශතක 4 ක් සහ අර්ධ ශතක 3 ක් සමග ඔහු ලබා සිටින ලකුණු සංඛ්‍යාව 885 කි. වමතින් වේග පන්දුයැවීමේ හැකියාව ඇති මලිඳු, කඩුලු 23 කටද හිමිකම් කියයි. වත්මන් නායක මලීෂ කලංසූරියද ශතක 2 ක් සමග ලකුණු 640 ක් රැස්කරමින් සහ කඩුලු 32 ක් දවාගනිමින් බණ්ඩාරනායක මැදි විදුහල වෙනුවෙන් තුන් ඉරියව් දස්කම් දැක්වීමට සමත්ව සිටියි. \r\nවයස 19 න් පහළ අන්තර් පාසල් ක්‍රිකට් තරගාවලියේ ෂෂෂ කොටසේ අර්ධ අවසන් පූර්ව වටයට සුදුසුකම් ලබා සිටින හේනෙගම මැදි විදුහල මෙවර තරගාවලියේදී සහභාගි වූ තරග 11 න් 9 කදීම පූර්ණ ජයග්‍රහණ අත්කර ගෙන තිබේ. ඔවුන් සහභාගි වූ සෙසු තරග දෙකෙන් එක් තරගයක් ජය පරාජයෙන් තොරව අවසන් වී ඇති අතර එක් තරගයකදී පළමු ඉනිමේ පරාජයක් ලබා ඇත. \r\nමෙවර තරග වාරයේදී උප නායක සසංක දුලාජ් ලකුණු 536 ක්ද, ප්‍රමිත් දර්ශන ලකුණු 526 ක්ද, නායක සිසිකැළුම් ලෝචන ලකුණු 506 ක්ද බැගින් ලබා හේනෙගම මැදි විදුහල් කණ්ඩායමේ පිතිකරු බළෑණිය ශක්තිමත් කරති. සමිත් හර්ෂිත සහ ඉෂාද් ළහිරු කඩුලු 62 ක බැගින් දවාගනිමින් හේනෙගම මැදි විදුහල් කණ්ඩායමේ පන්දු යවන්නන් අතර පෙරමුණේ රැදී සිටිති. ",
        "date": "2018-03-21 10:07:17",
        "sid": "420",
        "title": "සියනෑ නිල්-කොළ සටන අනිද්දා පල්ලෙකැලේදී",
        "wid": "1"
    },
    {
        "category": "ක්‍රිකට්",
        "content": "‘ඩයලොග් 4G- සන්ඬේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ 24 වැනි සතිය නිමාවන විට නැගී එන පාසල් කාණ්ඩයේ පෙරමුණ සඳහා ඉතා තියුණු සටනක් හටගෙන තිබේ. එම කාණ්ඩයේ පෙරමුණ ගෙන සිටින කොළඹ කේරි විදුහලේ දෙනුවන් පෙරේරා ඡන්ද 18,552 ක් ලබා සිටින අතර දෙවැනි ස්ථානයේ රැදී සිටින රත්නපුර ශාන්ත ඇලවීෂියස් විදුහලේ කෙනුල ගුණරත්න ලබා සිටින ඡන්ද සංඛ්‍යාව 18,232 කි. \r\n ගෙවී ගිය සතියේදී ඡන්ද 1,591 ක් ලබාගැනීමට දෙනුවන් සමත්ව ඇති අතර එහිදී කෙනුල ලබාගෙන ඇති ඡන්ද සංඛ්‍යාව 3,099 කි. ඒ අනුව එම සතිය තුළදී ඔවුන් දෙදෙනා අතර පැවැති පරතරය ඡන්ද 1828 සිට ඡන්ද 320 ක් දක්වා අඩු වී තිබේ. \r\n සමස්ත ලංකා පාසල් කාණ්ඩයේදී ගල්කිස්ස සාන්ත තෝමස් විදුහලේ ඩෙලන් පීරිස් ඡන්ද 30,591 ක් ලබා තවදුරටත් පෙරමුණේ රැදී සිටියද, ගෙවී ගිය සතිය තුළදී ඔහුට ලබාගත හැකි වී ඇත්තේ ඡන්ද 523 ක් පමණි. \r\n ඉකුත් සතිය නිමාවන තෙක් සමස්ත ලංකා පාසල් කාණ්ඩයේ දෙවැනි ස්ථානයේ රැදී සිටි බම්බලපිටිය ශාන්ත පීතර විදුහලේ සචින් සිල්වා තෙවැනි ස්ථානයට ඇද දමමින් එම කාණ්ඩයේ දෙවැනි ස්ථානය අත්කර ගැනීමට කොළඹ ඩී.එස්. සේනානායක විදුහලේ විහන් ගුණසේකර සමත්ව සිටියි. ගෙවී ගිය සතියේදී ලබාගත් ඡන්ද 3002 ත් සමගින් සිය මුළු ඡන්ද සංඛ්‍යාව 20,782 ක් දක්වා ඉහළ දමාගැනීමට විහන් ගුණසේකර සමත්ව ඇති අතර මුළු ඡන්ද 18,802 ක් ලබා සිටින සචින් සිල්වා ගෙවී ගිය සතියේදී ලබා ගෙන ඇත්තේ ඡන්ද 5 ක් පමණි. \r\n බාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සිය ඡන්ද සංඛ්‍යාව 20,498 ක් දක්වා වර්ධනය කරගෙන ඇති අතර එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 8,101 කි. ඒ අනුව ඔවුන් දෙදෙනා අතර පළමු සහ දෙවැනි ස්ථාන සඳහා පවතින පරතරය ඡන්ද 12,397 කි. \r\n මෙම තරගයට අදාළ කූපන්පත් මේ මස 25 වැනිදා දක්වා විජය පුවත්පත් සමාගමේ ලංකාදීප, අද, ඬේලි මිරර් සහ ඬේලි එෆ්.ටී. යන දිනපතා පුවත්පත්වලද, ‘සන්ඬේ ටයිම්ස්’ සහ ‘දේශය’ යන සති අන්ත පුවත්පත්වලද පළවේ. කූපන්පත් මාලාවේ අවසන් කූපනය මාර්තු 25 වැනිදා ද සන්ඬේ ටයිම්ස් පුවත්පතේ පළවනු ඇත. \r\n තමන් කැමතිම පාසල් ක්‍රිකට් ක්‍රීඩකයා වෙනුවෙන් මනාප පළ කිරීම සඳහා මේ මාස 29 වැනිදා දක්වා පාඨකයන්ට අවස්ථාව තිබේ. මාර්තු 29 වැනිදා, බ්‍රහස්පතින්දා, දහවල් 12.00 ට කූපන්පත් බාරගැනීම අවසන් වේ. කෙසේ වුවත් www.dialog.lk/cricket යන වෙබ් අඩවියට පිවිසීමෙන් අන්තර් ජාලය ඔස්සේ මනාප පළ කිරීමේ අවස්ථාව අප්‍රේල් මස 5 වැනිදා පාඨකයන්ට හිමිවේ. \r\n25 වැනි සති අන්තයේ කූපන්පත් වලින් ලැබෙන ඡන්ද ප්‍රතිඵල ඊළඟ ෂතියේදී පළකෙරෙන නමුත් 26 වැනි සති අන්තයේ කූපන්පත් වලින් ලැබෙන ඡන්ද ප්‍රතිඵල ප්‍රකාශයට පත්කරනු ලබන්නේ අප්‍රේල් මස 1 වැනිදාය. කූපන්පත් මගින් යොමු කෙරෙන මනාප සහ අන්තර් ජාලය මගින් පළකරන මනාප සතිපතා ගණනය කෙරෙන අතර එහි නිල ප්‍රතිඵල ‘සන්ඬේ ටයිම්ස්’ පුවත්පතේ මෙන්ම ‘සන්ඬේ ටයිම්ස්’ වෙබ් අඩවියේද ‘ලංකදීප’ පුවත් පතේ සහ ‘කෙළිමඬළ’ වෙබ් අඩවියේත් පළකෙරේ.",
        "date": "2018-03-21 10:28:57",
        "sid": "421",
        "title": "දෙනුවන් - කෙනුල තියුණු සටනක",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් ආයතනය සංවිධානය කරන අන්තර් පළාත් සිවුදින ක්‍රිකට් තරගාවලිය කොළඹ, මහනුවර, ගාල්ල සහ දඹුල්ල යන කණ්ඩායම් හතරේ සහභාගීත්වයෙන් මේ මස 30 වැනිදා සිට ක්‍රීඩාංගණ 3 කදී පැවැත්වේ. කටුනායක නිදහස් වෙළෙඳ කළාප ක්‍රීඩාංගණය, හම්බන්තොට මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණය සහ දඹුල්ල ජාත්‍යන්තර ක්‍රිකට් ක්‍රීඩාංගණය තරග පැවැත්වෙන ක්‍රීඩාංගණයයි.\r\nමෙම තරගාවලියේදී කොළඹ කණ්ඩායමේ නායකත්වය ශ්‍රී ලංකා ටෙස්ට් කණ්ඩායමේ නායක දිනේෂ් චන්දිමාල්ට හිමිව ඇති අතර මහනුවර කණ්ඩායමේ නායකත්වය ශ්‍රී ලංකා එක්දින සහ විස්සයි20 කණ්ඩායමේ නායක ඇන්ජලෝ මැතිව්ස්ට හිමිවී ඇත. එහිදී ශ්‍රී ලංකා ටෙස්ට් කණ්ඩායමේ ආරම්භක පිතිකරු දිමුත් කරුණාරත්න දඹුල්ල කණ්ඩායමේ නායකයා ලෙසත්, ශ්‍රී ලංකා ටෙස්ට් කණ්ඩායමේ උප නායක සුරංග ලක්මාල් ගාල්ල කණ්ඩායමේ නායකයා ලෙසත් කටයුතු කරති.\r\nතරගාවලියට සහභාගිවන සෑම කණ්ඩායමක්ම සෙසු කණ්ඩායම් සමගින් එක් තරගයකට බැගින් සහභාගි වන අතර ඉන් එක් තරගයක් දිවා-රාත්‍රී තරගයක් ලෙස පැවැත්වේ. ඒ අනුව ගාල්ල සහ දඹුල්ල කණ්ඩායම් අතර දඹුල්ලේදී පැවැත්වෙන තරගයත්, මහනුවර සහ කොළඹ කණ්ඩායම් අතර හම්බන්තොටදී පැවැත්වෙන තරගයත් රෝස පැහැති පන්දුව උපයෝගී කරගනිමින් දිවා-රාත්‍රී තරග ලෙස පැවැත්වේ.",
        "date": "2018-03-21 17:37:32",
        "sid": "422",
        "title": "අන්තර් පළාත් සිවුදින ක්‍රිකට් තරග 30 දා සිට",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ එක්දින ක්‍රිකට් තරගාවලියේ අර්ධ අවසන් පූර්ව වටයේ තරග අද (21 වැනිදා) පැවැති අතර එහිදි සැරසන්ස්, හලාවත මේරියන්ස්, එන්.සී.සී සහ එස්.එස්.සී යන කණ්ඩායම් අවසන් පූර්ව වටය සදහා සුදුසුකම් ලබාගැනීමට සමත්වූහ.\r\nමේ අනුව ද්‍රවිඩ සංගමය, බී.ආර්.සී, කෝල්ට්ස් සහ රාගම යන කණ්ඩායම් වලට තරගාවලියෙන් ඉවත්වීමට සිදුවූහ.\r\nද්‍රවිඩ සංගමයට එරෙහිව සැරසන්ස් කණ්ඩායමේ චතුර රංදුණු කඩුලු 6 ක් දවා ගත් අතර කෝල්ට් කණ්ඩායමට එරෙහිව එන්.සී.සී කණ්ඩායමේ දුෂ්මන්ත චමීර කඩුලු 5 ක් දවා ගනිමින් පන්දුවෙන් දස්කම් දැක්වීය.\r\nසැරසන්ස් සහ එන්.සී.සී කණ්ඩායම් අතර පළමු අවසන් පූර්ව තරගය කෝල්ට්ස් ක්‍රීඩාංගණයේදීත් හලාවත මේරියන්ස් සහ එස්.එස්.සී කණ්ඩායම් අතර දෙවැනි අවසන් පූර්ව තරගය කටුනායක නිදහස් වෙළඳ කළාපීය ක්‍රීඩාංගණයේදීත් මේ මස 23 වැනිදා පැවැත්වීමට නියමිතව ඇත.\r\nඅවසන් පූර්ව වටයේදී ජය ගන්නා කණ්ඩායම් අතර අවසන් මහ තරගය මේ මස 25 වැනිදා එස්.එස්.සී ක්‍රීඩාංගණයේදීත් පැවැත්වීමට කටයුතු යොදා ඇත.",
        "date": "2018-03-21 18:54:03",
        "sid": "423",
        "title": "සැරසන්ස්-මේරියන්ස්-එන්.සී.සී-එස්.එස්.සී අවසන් පූර්ව වටයට",
        "wid": "1"
    },
    {
        "category": "ක්‍රිකට්",
        "content": "බිස්මා මාරූෆ්ගේ (89) පිතිහරඹයත් සානා මීර්ගේ (32/4) පන්දු යැවීමත් හේතුවෙන් ශ්‍රී ලංකාව සහ පාකිස්තානය අතර අද (22 වැනිදා) පැවැති දෙවැනි එක්දින තරගයෙන් ලකුණු 94 ක ජයක් හිමිකර ගත් පාකිස්තානය තවත් තරගයක් ඉතිරිව තිබියදීම තරගාවලිය 2-0 ක් ලෙස ජයගැනීමට සමත්විය. මෙම තරගය අන්තර්ජාතික ක්‍රිකට් සභාව විසින් මෙහෙයවනු ලබන තරගාවලියට අයත් වන්නකි.\r\nජයග්‍රහණය සදහා ලකුණු 251 ක ඉලක්කයක් හඹාගිය ශ්‍රී ලංකාවට ඕවර 37 කදී සියලුදෙනා දැවී රැස්කිරීමට හැකි වූයේ ලකුණු 156 ක් පමණි. \r\nලකුණු 106 කට කඩුලු 9 ක් දැවී තිබියදීත් අවසන් කඩුල්ල සදහා පන්දු 58 කදී ලකුණු 50 ක සම්බන්ධතාවයක් පවත්වමින් ශ්‍රී ලංකා වාර්තාවක් පිහිටුවීමට ශ්‍රීපාලී වීරක්කොඩි සහ සුගන්ධිකා කුමාරි සමත්වූහ. අවසන් කඩුල්ල සදහා ශ්‍රීපාලී වීරක්කොඩි සහ සුගන්ධිකා කුමාරි පැවැත්වූ ලකුණු 50 ක සම්බන්ධතාවය ලෝකයේ සිවුවැනි හොඳම සම්බන්ධතාවය ලෙස වාර්තා පොත් අතරට එක්වීය. ශ්‍රීපාලී වීරක්කොඩි පන්දු 28 කදී හතරේ පහර 5 ක් සමගින් නොදැවී ලකුණු 29 ක් රැස්කළ අතර සුගන්දිකා කුමාරී පන්දු 34 කදී හතරේ පහර 3 ක් සමගින් ලකුණු 17 ක් රැස්කළාය.\r\nපළමු කඩුල්ල ලෙස නිපුනි හංසිකා දුවද්දී දැවීයාමකට හසුව ලකුණු 5 කට දැවී යාමත් සමගින් පන්දුවට පහරදීම සදහා පිටියට පිවිසි ඩිලානි මනෝදරාටද වැඩි වේලාවක් කඩුල්ලේ රැඳී සිටීමට සානා මීර් අවස්ථාවක් නොදුන්නාය. ලකුණු පුවරුවේ ශ්‍රී ලංකා කණ්ඩායම ඉදිරියෙන් ලකුණු 34 ක් සටහන් වනවිට ජේෂ්ඨ ක්‍රීඩිකාවන් වන ඩිලානි මනෝදරා, චමරි අතපත්තු සහ ශශිකලා සිරිවර්ධන දවාගැනීමට නෂ්රා සධු සහ සානා මීර් සමත්වූහ. ඔවුන් තිදෙනාම දැවී ගියේ නහිඩා ඛාන් වෙත උඩපන්දු දීමෙනි.\r\nචමරි පොල්ගම්පොල සමගින් එක්ව පස්වැනි කඩුල්ල සදහා ලකුණු 21 ක සම්බන්ධතාවයක් ගොඩනගමින් වේගවත් ලකුණු රැස්කිරීමක නිරත වීමට උත්සහ කළ රෙබෙකා වැන්ඩට් ලකුණු 10 ක් ලබාසිටියදී සානා මීර්ගේ පන්දුවක් හමුවේ ස්ටම්ප් කිරීමකට හසුව දැවී ගියාය. නිපුනි හංසිකා සමගින් ශ්‍රී ලංකා ඉනිම ඇරඹු චමරි අතපත්තු වේගවත් ආරම්භයක් ලබාගත්තද පන්දු 23 කදී හතරේ පහර 5 ක් සමගින් ලකුණු 24 කට දැවී ගියාය.\r\nශ්‍රී ලංකා කණ්ඩායම පත්ව ඇති අවමානයෙන් ගොඩගැනීම සදහා චමරි පොල්ගම්පොල සහ අමා කාංචනා උත්සහ ගත්තද හත්වැනි කඩුල්ල ලෙස අමා කාංචනා දැවීයාමත් සමගින් ලකුණු 34 ක සම්බන්ධතාවයටද තිත තැබුණි.\r\nනිඩා දාර් යවන ලද 28 වැනි ඕවරයේ පළමු පන්දු දෙකේදී චමරි පොල්ගම්පොල සහ ඉනෝකා රණවීර දැවීයාමත් සමගින් ලකුණු 5 ක් තුළ කඩුලු 3 ක් බිඳ වැටුණි. මෙම තරගයේදී නහීඩා ඛාන්ගේ සිවුවැනි උඩපන්දුව ලෙස ලකුණු 24 ක් ලබාසිටි චමරි පොල්ගම්පොල දැවී යනවිට පන්දු 54 කට මුහුණදී හතරේ පහර 4 ක් සිය ඉනිමට එක්කරගෙන සිටියාය.\r\nඕවර 10 කදී නිලකුණු ඕවර 3 ක් සමගින් ලකුණු 32 කට කඩුලු 4 ක් දවාගනිමින් පන්දුවෙන් දස්කම් දැක්වීමට සානා මීර් සමත්වූ අතර නිඩා දාර් ලකුණු 27 කට කඩුලු 2 ක් බිඳ දැමුවාය.\r\nනායිකා බිස්මා මරූෆ්ගේ (89) පිතිහරඹය හමුවේ කාසියේ වාසිය දිනා පළමුව පන්දුව පහරදුන් පාකිස්තානය ඕවර 50 අවසානයේ කඩුලු 6 ක් දැවී ලකුණු 250 ක් රැස්කිරීමට සමත්විය. \r\nශ්‍රී ලංකා පන්දු රකින්නියන්ගේ දුර්වල පන්දු රැකීම හමුවේ බිස්මා මාරූෆ් අවස්ථා තුනකදී කඩුල්ලේ රැඳී සිටීමට වාසනාවන්ත වූවාය. ලකුණු 9 දී සුගන්දිකා කුමාරී, ලකුණු 54 දී චමරි පොල්ගම්පොල සහ ලකුණු 69 දී ශ්‍රීපාලී වීරක්කොඩි විසින් උඩපන්දු අත්හරිනු ලැබීම හේතුවෙන් බිස්මා මාරූෆ්ට සිය කණ්ඩායම ලකුණු 250 සීමාව දක්වා රැගෙන යාමට හැකිවූවාය.  අද තරගයේදී උඩපන්දු 4 ක් ශ්‍රී ලංකා පන්දු රකින්නියන් අතින් ගිලිහී ගොස් තිබිණ.\r\nපන්දු යවන්නියන් හයදෙනෙකු යොදාගත් ශ්‍රී ලංකා නායිකාව මුල් භාගය තුළ සාර්ථක ප්‍රතිඵල නෙලා ගත්තද අවසන් භාගය තුළ දුර්වල පන්දු යැවීමත් දුර්වල පන්දු රැකීමත් හේතුවෙන් ඉහළ ලකුණු සංඛ්‍යාවක් කරා කණ්ඩායම රැගෙන යෑමට පාකිස්තාන පිතිකාරිණියන්ට අවස්ථාව හිමිවිය. ඕවර 35 ක් අවසානයේ කඩුලු 4 ක් දැවී ලකුණු 138 ක් රැස්කරගත් පාකිස්තාන පිතිකාරිණියන් අවසන් ඕවර 15 තුළදී කඩුලු 2 ක් අහිමිකර ගනිමින් ලකුණු 112 ක් උදුරා ගැනීමට සමත්වූහ.\r\nඋඩපන්දු 3 ක් අතහැරීමෙන් පසුව අවසන් ඕවරයේදී දුන් උඩපන්දුව චමරි අතපත්තු විසින් රැකගැනීමත් සමගින් ලකුණු 89 කට බිස්මා මාරූෆ්ගේ ඉනිම අවසන් වූවාය. පන්දු 90 කට මුහුණදුන් බිස්මා මාරූෆ් හයේ පහරක් සහ හතරේ පහර 9 ක් සිය ඉනිමට එක්කර ගත්තාය.\r\nලකුණු 98 කට කඩුලු 4 ක් දැවී තිබියදී නිඩා දාර් සමගින් එක්ව පස්වැනි කඩුල්ල සදහා පන්දු 101 කදී ලකුණු 91 ක සම්බන්ධතාවයක් පැවැත්වූ බිස්මා මාරූෆ් හයවැනි කඩුල්ල සදහා හිටපු නායිකා සානා මීර් සමගින් එක්ව පන්දු 40 කදී ලකුණු 55 ක සම්බන්ධතාවයක් පැවැත්වීමට සමත්වූවාය.\r\nසිවුවැනි ඕවරයේදී ලකුණු 15 ක් ලබා සිටි නහීඩා ඛාන් ලබාදුන් උඩපන්දුව අතහැරීම හේතුවෙන් තවත් ලකුණු 14 ක් සිය ඉනිමට එක්කර ගත් ඇය අමා කාංචනාගේ පන්දුවක් හමුවේ හසිනි පෙරේරා හට උඩපන්දුවක් ලබාදෙමින් පාකිස්තාන් ඉනිමේ පළමු කඩුල්ල ලෙස දැවී ගියාය. පන්දු 43 කට මුහුණදුන් නහීඩා ඛාන්ගේ ඉනිමට හතරේ පහර 4 ක් ඇතුළත් විය.\r\nනහීඩා ඛාන් සමගින් පළමු කඩුල්ල සදහා ලකුණු 49 ක සම්බන්ධතාවයක් පැවැත්වූ මුනීබා අලී දෙවැනි කඩුල්ල සදහා ජවේරියා ඛාන් සමගින් ලකුණු 28 ක සම්බන්ධතාවයක්ද පැවැත්වූවාය. ශ්‍රීපාලී වීරක්කොඩිගේ පන්දුවක් හමුවේ ලකුණු 31 ක් ලබාසිටියදී මුනීබා අලී දුන් උඩපන්දුව සුගන්දිකා කුමාරී රැකගැනීමත් සමගින් ඇයගේ ඉනිම අවසන් වූවාය.\r\nපළමු තරගයේදී ශ්‍රී ලංකා පන්දු යවන්නියන් හට පහර පිට පහර දෙමින් ශතකයක් රැස්කළ ජවේරියා ඛාන්ට අද තරගයේදී ලකුණු 16 කින් සෑහීමට පත්වීමට සිදුවූවාය. ශ්‍රීපාලී වීරක්කොඩි රැකගත් පන්දුව කඩිනමින් කඩුලු රකින්නිය වෙත ලබාදීම හේතුවෙන් ජවේරියා ඛාන් අවාසනාවන්ත දුවද්දී දැවීයාමකට හසුවූවාය.\r\nනිඩා දාර් පන්දු 46 කදී හතරේ පහර 2 ක් සමගින් ලකුණු 38 ක් රැස්කිරීමට සමත්වූ අතර සානා මීර් පන්දු 25 කදී හතරේ පහර 3 ක් සමගින් ලකුණු 27 ක් රැස්කරමින් ඉනිම අවසන් වනතෙක් නොදැවී කඩුල්ලේ රැදී සිටියාය. \r\nඕවර 10 ක් යවමින් එක් නිලකුණු ඕවරයක් යවමින් ලකුණු 34 කට කඩුල්ලක් දවාගනිමින් ශ්‍රී ලංකාව වෙනුවෙන් සාර්ථක පන්දු යැවීමක නිරතවූ අතර ශ්‍රීපාලී වීරක්කොඩි ලකුණු 46 කට කඩුලු 2 ක් බිඳ දැමුවාය. පළමු තරගයට ක්‍රීඩා කළ කවීශා දිල්හාරී සහ අචිනි කුලසූරිය කණ්ඩායමෙන් ඉවත්කර චමරි පොල්ගම්පොල සහ සුගන්දිකා කුමාරී ශ්‍රී ලංකා කණ්ඩායමට කැඳවා තිබිණ. පාකිස්තාන කණ්ඩායමේ වෙනස්කමක්  නොකරමින් පළමු තරගයට ක්‍රීඩා කළ කණ්ඩායමම මෙම තරගය සදහාද සහභාගී වෙති.",
        "date": "2018-03-22 10:16:22",
        "sid": "424",
        "title": "පාකිස්තානු ක්‍රීඩිකාවෝ තරගාවලිය ජයගනිති",
        "wid": "1"
    },
    {
        "category": "ක්‍රිකට්",
        "content": "",
        "date": "2018-03-22 14:42:37 ",
        "sid": "425",
        "title": "ශ්‍රී ලංකා - පකිස්ථාන කාන්තා ක්‍රිකට් තරගය",
        "wid": "1"
    },
    {
        "category": "ක්‍රිකට්",
        "content": "මහනුවර විද්‍යාර්ථ විදුහල සහ මහනුවර ශාන්ත සිල්වෙස්ටර් විදුහල අතර පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී පැවැති 60 වැනි ‘සුරතලුන්ගේ​ සටන’ ජය පරාජයෙන් තොරව අද (22 වැනිදා) අවසන් විය.\r\nශාන්ත සිල්වෙස්ටර් විදුහලට වඩා ලකුණු 71 ක් පසුපසින් සිටිමින් දෙවැනි ඉනිම ඇරඹූ විද්‍යාර්ථ විදුහල තරගය නිමාවන විට කඩුලු 7 ක් දැවී ලකුණු 111 ක් ලබා සිටියේය. විද්‍යාර්ථ පළමු ඉනිමේදී ශතකයක් ලබාගත් පුලින ගුණතිලක දෙවැනි ඉනිමේදීද ලකුණු 42 ක් රැස්කළ අතර නිම්සර අතරගල්ල ලකුණු 52 කට කඩුලු 3 ක් දවාගනිමින් සිල්වෙස්ටර් විදුහල වෙනුවෙන් පන්දුවෙන් දස්කම් දැක්වීය.\r\nකඩුලු 6 ක් දැවී ලකුණු 300 ක් ලබාගැනීමෙන් අනතුරුව සිය පළමු ඉනිම අත්හිටවූ ශාන්ත සිල්වෙස්ටර් විදුහල, දෙවැනි ඉනිම වෙනුවෙන් පන්දුවට පහරදීම සඳහා විද්‍යාර්ථ විදුහලට ආරාධනා කර සිටියේය. එහිදී දක්ෂ පිතිහරඹක නිතර වූ මනෝහරන් පවිත්‍රන් (101) සිල්වෙස්ටර් විදුහල වෙනුවෙන් ශතකයක් ලබාගත් අතර පසන් හෙට්ටිආරච්චි (88) සහ කෙවින් සත්සර (67) අර්ධ ශතක ලබාගනිමින් සිල්වෙස්ටර් ඉනිම ගොඩනැගීම සඳහා පවිත්‍රන්ට අනගි සහායක් දුන්හ.\r\nකාසියේ වාසිය දිනූ ශාන්ත සිල්වෙස්ටර් නායකයාගේ ආරාධනයෙන් පළමුවෙන් පන්දුවට පහරදුන් විද්‍යාර්ථ විදුහල වෙනුවෙන් පුලින ගුණතිලක (නොදැවී 102) ශතකයක් ලබාගත්තද විද්‍යාර්ථයේ සියලු දෙනා දැවී ලබාගත හැකිවූයේ ලකුණු 229 ක් පමණි.",
        "date": "2018-03-22 21:00:36",
        "sid": "426",
        "title": "සුරතලුන්ගේ සටන ජය පැරදුමෙන් තොරයි",
        "wid": "1"
    },
    {
        "category": "ක්‍රිකට්",
        "content": "සංචාරක එංගලන්ත කණ්ඩායම සහ නවසීලන්ත කණ්ඩායම අතර ඕක්ලන්ඞ්හි ඊඞ්න් උද්‍යාන ක්‍රීඩාංගණයේදී පැවැත්වෙන පළමු ටෙස්ට් තරගයේ පළමු දිනය වූ අද (22 වැනිදා) එංගලන්ත පළමු ඉනිම ලකුණු 58 කට සීමා කිරීමට නවසීලන්ත වේග පන්දු යවන්නෝ සමත් වූහ. එංගලන්ත කණ්ඩායමක් ටෙස්ට් ක්‍රිකට් ඉතිහාසයේ දැවී ගිය හයවැනි අඩුම ලකුණු සංඛ්‍යාව ලෙස මෙය හැඳින්විය හැකිය.\r\nවිශිෂ්ට පන්දු යැවීමක නිතර වූ ටේ‍රන්ට් බෝල්ට් ලකුණු 32 කට කඩුලු 6 ක්ද, ටිම් සව්ති ලකුණු 25 කට කඩුලු 4 ක්ද දවාගනිමින් එංගලන්ත ඉනිම සුනුවිසුණු කර දැමූහ. එහිදී එංගලන්ත පිතිකරුවන් 5 දෙනෙක්ම ලකුණු ලබාගැනීම ආරම්භ කිරීමටත් මත්තෙන් පිටියෙන් ඉවත් කිරීමටද බෝල්ට් සහ සව්ති වගබලා ගත්හ.\r\nඑංගලන්ත ඉනිමේ වැඩිම ලකුණු ලාභියා බවට පත්වූ ක්‍රෙග් ඕර්ටන් හයේ පහරක් සහ හතරේ පහර 5 ක් සමගින් ලකුණු 33 ක් ලබා ඉනිම නිමාවන තෙක්ම නොදැවී කඩුල්ලේ රැදී සිටියේය. ඕර්ටන් හැරුණුකොට ලකුණු 10 සීමාව ඉක්මවා යෑමට සමත් වූ එකම එංගලන්ත පිතිකරුවා වූයේ මාර්ක් සේටොනෙමන් (11) පමණි.\r\nපළමු දිනය සඳහා තරගය නතර කරන විට පළමු ඉනිම වෙනුවෙන් පන්දුවට පහර දෙමින් සිටි නවසීලන්ත කණ්ඩායම කඩුලු 3 ක් දැවී ලකුණු 175 ක් ලබා සිටි අතර නායක කේන් විලියම්සන් ලකුණු 91 ක්ද, හෙන්රි නිකලස් ලකුණු 24 ක්ද ලබා නොදැවී කඩුල්ලේ රැදී සිටියහ. ඒ වන විට ඔවුන් දෙදෙනා අතර නවසීලන්ත ඉනිමේ සිවුවැනි කඩුල්ල වෙනුවෙන් ගොඩනැගී තිබූ නොබිඳුණ සම්බන්ධතාව ලකුණු 52 කි.\r\nමුලු ලකුණු සංඛ්‍යාව 8 ක් වන විට පළමු කඩුල්ල ලෙස ජීත් රාවල් (3) පිටියෙන් ඉවත් කිරීමට ජේම්ස් ඇන්ඩසන් සමත් වුවද, ටොම් ලේතම් (26) සමග එක්ව දෙවැනි කඩුල්ල වෙනුවෙන් ලකුණු 84 ක අනගි සම්බන්ධතාවක් ගොඩනැගීමට විලියම්සන් සමත් විය. විලියම්සන්ගේ 27 වැනි ටෙස්ට් අර්ධ ශතකය හයේ පහරකින් සහ හතරේ පහර 10 කින් සමන්විත විය.",
        "date": "2018-03-22 21:36:13",
        "sid": "427",
        "title": "කිවියෝ එංගලන්තය 58 කට සීමා කරති",
        "wid": "1"
    },
    {
        "category": "ක්‍රිකට්",
        "content": "මාතර සාන්ත සර්වේශස් විද්‍යාලය හා සාන්ත තෝමස් විද්‍යාලය අතර 118 වැනි  රුහුණු මහා නිල් සටන අද සිට දින තුනක් මාතර උයන්වත්ත ක්‍රීඩාංගණයේ දී පැවැත්වේ.\r\nශ්‍රී ලංකාවේ පාසල් ක්‍රිකට් ඉතිහාසයේ පැරණිතම විද්‍යාලාන්තර ක්‍රිකට් තරග වලින් එකක් වන මෙය ආරම්භ වී ඇත්තේ 1900 වසරේදීය. බිහිසුණු කලබලකාරි වාතාවරණ පැවැති වසරවලදී පවා මෙම තරගය අඛණ්ඩව පවත්වා තිබීම විශේෂත්වයකි.\r\nමෙවර තරගයේ සත්කාරක පාසල ලෙස කටයුතු කරන සාන්ත සර්වේශස් විද්‍යාලය මේ දක්වා පැවැති මහ තරග අතුරින් තරග 27ක් ජයග්‍රහණයකර තිබේ. සාන්ත තෝමස් විද්‍යාලය තරග 33 ක් ජයග්‍රහණය ඇත. තරග 57ක් ජය පැරදුමකින් තොරව නිමාවට පත්ව තිබේ.\r\nසාන්ත සර්වේශස් විද්‍යාලය අවසන්වරට ජයග්‍රහණය වාර්තා කර ඇත්තේ නිමල් මුණවීරගේ නායකත්වයෙන් 1971වසරේදීය. සාන්ත තෝමස් විද්‍යාලය 2007 වසරේදී තාරක දුෂ්්‍යන්තගේ නායකත්වයෙන් අවසන් වරට තරගය ජය ගෙන ඇත. සාන්ත සර්වේශස් විද්‍යාලය වසර 46 ක් තිස්සේ ද සාන්ත තෝමස් විද්‍යාලය වසර 10ක් තිස්සේද රුහුණු මහා නිල් සටනේ ජයග්‍රහණය බලාපොරොත්තුවෙන් ක්‍රීඩා කරයි.\r\nගෙවී යමින් පවතින පාසල් තරග වාරයේදී සාන්ත සර්වේශස් විද්‍යාලය තරග 12 කට සහභාගී වී පූර්ණ ජයග්‍රහණයක් සමගින් පළමු ඉනිමේදී ජයග්‍රහණ 03 ක් ලබා  ගෙන ඇත. සාන්ත තෝමස් විද්‍යාලය  තරග 20 කට සහභාගිවී පූර්ණ ජයග්‍රහණය  03 ක්ද පළමු ඉනිමේ ජයග්‍රහණයක්  07 ක්ද ලබා ගෙන තිබේ.\r\nසනත් ජයසූරිය, රුචිර පල්ලියගුරුගේ, කසුන් මධුශංක සහ කසුන් රාජිත  සාන්ත සර්වේශස් විද්‍යාලය ශ්‍රී ලංකා ජාතික ක්‍රිකට් කණ්ඩායමට පිවිසි ක්‍රීඩකයෝ වෙති. ඉන්දික සේරම් සහ ප්‍රභත් නිශ්ශංක සාන්ත තෝමස් විද්‍යාලයෙන්  ජාතික කණ්ඩායමට පිවිසි ක්‍රීඩකයෝ වෙති. \r\nමෙවර සාන්ත සර්වේශස් විද්‍යාලීය කණ්ඩායමේ නායකයා ලෙස ශ්‍රී ලංකා 19න් පහල ක්‍රිකට්  කණ්ඩායම නියෝජනය කළ තිලාන් ප්ර්සාන් ලොරෙන්සුහේවා කටයුතු කරයි. සාන්ත තෝමස් විද්‍යාලීය කණ්ඩායමේ නායකයා ලෙස 04 වන වසරේ වර්ණ ලාභීයකු වන එස්. තරුෂ කාවින්ද කටයුතු කරයි.",
        "date": "2018-03-23 14:18:19",
        "sid": "428",
        "title": "රුහුණු මහ නිල් සටන අද ඇරඹෙයි",
        "wid": "1"
    },
    {
        "category": "ක්‍රිකට්",
        "content": "එක්සත් අරාබි එමීර් රාජ්‍යය සහ සිම්බාබ්වේ අතර හරාරේහිදී ඊයේ (22 වැනිදා) පැවැති ලෝක කුසලාන සුදුසුකම් ලැබීමේ තරගයේදී ලකුණු 3 ක සියුම් ජයක් වාර්තා කිරීමට එක්සත් අරාබි එමීර් රාජ්‍යය සමත් වීම හේතුවෙන් සිම්බාබ්වේ කණ්ඩායමේ ලෝක කුසලාන බලාපොරොත්තු සුළඟේ ගසාගෙන යන තතත්වයක් ඇතිවී තිබේ. සිම්බාබ්වේ සහ එක්සත් අරාබි එමීර් රාජ්‍යය අතර පැවති මෙම තරගයේදී ඩක්වර්ත් ලුවිස් න්‍යාය අනුව එමීර් රාජ්‍ය කණ්ඩායමට ලකුණු 3 ක ජයක් හිමිවීම හේතුවෙන් සිම්බාබ්වේ කණ්ඩායම ප්‍රසාද ලකුණු සටහනේ දෙවැනි තැන හිමිකරගැනීමට තිබූ අවස්ථාව දුරස් වී තිබේ.\r\nටෙස්ට් වරම් හිමි රටවල් වන සිම්බාබ්වේ, බටහිර ඉන්දීය කොදෙව්, අයර්ලන්තය සහ ඇෆ්ඝනිස්ථානයද ඇතුළුව රටවල් 10 ක් අතර පැවැති තරගාවලියේ හොඳම කණ්ඩායම් දෙක ලබන වසරේදී (2019) එංගලන්තයේ පැවැත්වෙන ලෝක කුසලාන තරගාවලියට සුදුසුකම් ලබනු ඇත.\r\nසිම්බාබ්වේ පිල ලකුණු 230 ක ඉලක්කයක් හඹා ගියද ඔවුන්ට කඩුලු 7 ක් දැවී ලබාගත හැකිවූයේ ලකුණු 226 ක් පමණි. ෂෝන් විලියම්ස් පන්දු 80 කින් ලකුණු 80 ක් ලබාගත් නමුත් සිම්බාබ්වේ පිලට ඉලක්කය කරා යා නොහැකි විය.\r\nබටහිර ඉන්දීය කොදෙව් කණ්ඩායම මේ වන විටත් ප්‍රසාද ලකුණු සටහනේ පෙරමුණ ගනිමින් ලෝක කුසලාන තරගාවලියට සුදුසුකම් ලබා සිටී. සුපිරි 6 දෙනාගේ තරගාවලියේ අවසන් ලීග් තරගය වන අයර්ලන්තය සහ ඇෆ්ඝනිස්ථානය අතර තරගය අද (සිකුරාදා) පැවැත්වෙන අතර එම තරගයේ ජයග්‍රාහකයන් ලෝක කුසලාන තරගාවලියට සුදුසුකම් ලබනු ඇත.\r\nමෙම තරගය වර්ෂාවට සේදී ගියහොත් ලෝක කුසලාන තරගාවලිය සඳහා අයර්ලන්තය සුදුසුකම් ලබාගන්නේ ප්‍රසාද ලකුණු 5 ක් හිමිකරගන්නා කණ්ඩායම් අතරේ ශූද්ධ ලකුණු වේගය අනුව අයර්ලන්තය ඉදිරියට යන බැවිනි. එහෙත් යම් හෙයකින් අයර්ලන්තය සහ ඇෆ්ඝනිස්ථානය අතර තරගය සමවුවහොත් පමණක් දෙපිලේම ශූද්ධ ලකුණු වේගය නොවෙනස්ව පවතින බැවින් ලකුණු 0.420 ක ශුද්ධ ලකුණු වේගයක් පවත්වාගෙන යන සිම්බාබ්වේ කණ්ඩායම ලෝක කුසලාන තරගාවලියට සුදුසුකම් ලබාගනු ඇත.  එහෙත් ඒ සඳහා කණ්ඩායම් දෙකම අවම වශයෙන් ඕවර 25 ක් වත් පන්දුවට පහර දී තිබිය යුතුවන අතර සිම්බාබ්වේ පිලට ඉතිරිව ඇති එකම බලාපොරොත්තුවද එයයි.\r\nඉතාමත් තීරණාත්මක වූ ඊයේ තරගයේදී කාසියේ වාසිය දිනාගත් සිම්බාබ්වේ කණ්ඩායම පළමුවෙන් පන්දු යැවීම තෝරාගත් අතර වර්ෂාව නිසා තරගය නතර කිරීමට පෙර එක්සත් අරාබි එමීර් රාජ්‍යයට ලබාගත හැකිවූයේ කඩුලු 7 ක් දැවී ලකුණු 235 ක පමණි. තරගය නැවත ආරම්භ කරන විට සිම්බාබ්වේ පිලේ ඉලක්කය ඩක්වර්ත් - ලුවිස් න්‍යාය අනුව ඕවර 40 කදී ලකුණු 230 ක් වී තිබිණ.\r\nසිම්බාබ්වේ පිල වෙනුවෙන් සටන ගෙන ගිය ෂෝන් විලියම්ස් දැවී යන විට සිම්බාබ්වේ ජයග්‍රහණය සඳහා පන්දු 18 කින් ලකුණු 24 ක් අවශ්‍ය වී තිබිණ. එහෙත් සාර්ථක පන්දු යැවීමක යෙදුණු එමීර් ක්‍රීඩකයෝ ඉලක්කය පන්දු 6 කදී ලකුණු 15 ක් දක්වා වෙනස් කළහ. අවසානයේදී ලකුණු 3 ක් මදිවිය.\r\n“ටෙස්ට් කණ්ඩායමක් පරාජය කරමින් ලබාගත් මේ ජයග්‍රහණය අපට ලොකු දෙයක්. කවුරුවත් අපි ගැන දැනගෙන හිටියේ නෑ. ඒත් දැන් දැනගනීවි....මට සිම්බාබ්වේ ගැන කණගාටුයි. ඒත් ක්‍රීඩාවේ හැටි එහෙම තමා” යයි එක්සත් අරාබි එමීර් පිලේ නායක රොහාන් මුස්තාෆා පැවසීය.",
        "date": "2018-03-23 19:04:01",
        "sid": "429",
        "title": "සිම්බාබ්වේ බලාපොරොත්තු සුළඟේ යයි",
        "wid": "1"
    },
    {
        "category": "ක්‍රිකට්",
        "content": "අන්තර් සමාජ එක්දින ක්‍රිකට් තරගාවලියේ අවසන් පූර්ව වටයේ තරග අද (23 වැනිදා) පැවැති අතර එහිදි එන්.සී.සී සහ එස්.එස්.සී යන කණ්ඩායම් අවසන් මහ තරගය සදහා සුදුසුකම් ලබාගැනීමට සමත්වූහ.\r\nමේ අනුව සැරසන්ස් සහ හලාවත මේරියන්ස් යන කණ්ඩායම් වලට තරගාවලියෙන් ඉවත්වීමට සිදුවූහ.\r\nසැරසන්ස් කණ්ඩායමට එරෙහිව එන්.සී.සී කණ්ඩායමේ නිරෝෂන් දික්වැල්ල පන්දු 132 කදී හතරේ පහර 9 ක් සමගින් ලකුණු 110 ක් රැස්කිරීමට සමත්විය.\r\nඑන්.සී.සී සහ එස්.එස්.සී කණ්ඩායම් අතර අවසන් මහ තරගය මේ මස 25 වැනිදා එස්.එස්.සී ක්‍රීඩාංගණයේදීත් පැවැත්වීමට කටයුතු යොදා ඇත.",
        "date": "2018-03-23 20:57:30 ",
        "sid": "430",
        "title": "එන්.සී.සී - එස්.එස්.සී අවසන් තරගයට",
        "wid": "1"
    },
    {
        "category": "ක්‍රිකට්",
        "content": "ගම්පහ බණ්ඩාරනායක විදුහල සහ කොළඹ ලුම්බිණි විදුහල අතර කොළඹ පී. සරවනමුත්තු ක්‍රීඩාංගණයේදී පැවැත්වෙන සිවුවැනි ‘නීල-හරිත සංග්‍රාමය’ මහ ක්‍රිකට් තරගයේ පළමු දිනය වූ අද (23 වැනිදා) තරගය නතර කරන විට පළමු ඉනිම වෙනුවෙන් පන්දුවට පහර දෙමින් සිටි ලුම්බිණි විදුහල කඩුලු 2 ක් දැවී ලකුණු 103 ක් ලබා සිටියේය.\r\nඒ අනුව ලුමිබිණි විදුහල කඩුලු 8 ක් අතැතිව බණ්ඩාරනායක විදුහල් පළමු ඉනිමට වඩා තවත් ලකුණු 64 ක් පසුපසින් සිටින අතර පළමු දිනය සඳහා තරගය නතර කරන විට ලකිඳු උපේන්ද්‍ර (61) අර්ධ ශතකයක් ලබා නොදැවී කඩුල්ලේ රැදී සිටියේය.\r\nකාසියේ වාසිය දිනා පළමුවෙන් පන්දුවට පහරදුන් බණ්ඩාරනායක විදුහල ලකුණු 167 කට සීමා කිරීමට ලුම්බිණී පන්දු යවන්නෝ සමත් වූහ. එහිදී දක්ෂ පන්දු යැවීමක නිරත වූ ධයන් විමුක්ති ලකුණු 61 කට කඩුලු 5 ක් දවාගැනීමට සමත් විය.",
        "date": "2018-03-23 22:06:30",
        "sid": "431",
        "title": "ලුම්බිණි විදුහල ප්‍රබල තත්ත්වයක",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව සහ පාකිස්තානය අතර රංගිරි දඹුල්ල ජාත්‍යන්තර ක්‍රිකට් ක්‍රීඩාංගණයේදී අද (24 වැනිදා) පැවැති තෙවැනි එක්දින තරගයෙන් ලකුණු 108 ක ජයක් ලැබූ පාකිස්තාන කණ්ඩායම දෙරට අතර පැවැති එක්දින තරගාවලිය 3-0 ක් ලෙස ජයගැනීමට සමත් විය.\r\nජයග්‍රහණය සඳහා ලකුණු 216 ක ඉලක්කයක් හඹාගිය ශ්‍රී ලංකා කණ්ඩායම ඕවර 41.3 ක් අවසානයේ ලකුණු 107 කට සීමා කිරීමට පාකිස්තාන පන්දු යවන්නියෝ සමත් වූහ. එහිදී ශ්‍රී ලංකා ඉනිම නිමාවන තෙක්ම කඩුල්ලේ රැදී සිටි සුගන්දිකා කුමාරි පන්දු 45 කදී හතරේ පහර 2 ක් සමගින් නොදැවී ලකුණු 18 ක් රැස්කළාය.\r\nආරම්භක පිතිකාරිණි යුගළය වූ නිපුනි හංසිකා (35) සහ චමරි පොල්ගම්පල (10) පළමු කඩුල්ල වෙනුවෙන් පන්දු 79 කදී ලකුණු 49 ක සම්බන්ධතාවක් ගොඩනගමින් ශ්‍රී ලංකා කණ්ඩායමට සාර්ථක ආරම්භයක් ලබා දුන්හ. එහිදී තරමක වේගවත් පිතිහරඹයක නිරත වූ නිපුනි පන්දු 40 කදී හතරේ පහර 5 ක් සමගින් ලකුණු රැස්කළ අතර පොල්ගම්පල පන්දු 41 කට මුහුණදෙමින් එක් අන්තයක් රැකගෙන ආරක්ෂාකාරී පිතිහරඹයක නිරත වූවාය.   \r\nශ්‍රී ලංකා ඉනිමේ 14 වැනි ඕවරය යැවූ නෂ්රා සන්ධු එහිදී චමරි පොල්ගම්පල දවාගනිමින් පළමු කඩුල්ලේ සම්බන්ධතාවට තිත තැබුවාය. පිට ඉන්නට පිටතින් පතිත වූ පන්දුව විශාල දඟ කැවීමකට ලක්ව පා ඉන්නේ දැවටීම හේතුවෙන් පොල්ගම්පලට ක්‍රීඩාගාරය බලා පියමන් කිරීමට සිදුවූවාය.\r\nඉන් අනතුරුව ක්‍රියාත්මක වූ සානා මීර් 15 වැනි ඕවරයේ දෙවැනි සහ අවසන් පන්දුවලදී තවත් කඩුලු 2 ක් බිඳහෙළමින් ශ්‍රී ලංකා ලකුණු පුවරුව ලකුණු 49 කට කඩුලු 3 ක් බවට පත් කළාය. එහිදී සානාගේ පන්දු හමුවේ ඩයනා බේග් අතට උඩ පන්දුවක් දෙමින් නිපුනි හංසිකාද (35), නයිඩා ඛාන් අතට උඩ පන්දුවක් දෙමින් රෙබේකා වැන්ඩොට්ද (0) පිටියෙන් ඉවත්ව ගියහ.\r\nඉනිමේ 16 වැනි ඕවරයේ පළමු පන්දුවේදී නායිකා චමරි අතපත්තු ලකුණු ලබා ගැනීමටත් පෙරාතුවම ආපසු ක්‍රීඩාගාරයට හරවා යැවීමට නෂ්රා සන්ධු සමත් වූයේ ශ්‍රී ලංකා කණ්ඩායමට ලකුණු 49 දීම සිවුවැනි කඩුල්ලත් අහිමිකරමිනි. නෂ්රාගේ පන්දුවක් හමුවේ ඇය අතටම පහසු උඩ පන්දුවක් දෙමින් දැවී යන විට අතපත්තු පන්දු 6 කට මුහුණදී සිටියාය.\r\nදිගින් දිගටම ශ්‍රී ලංකා පිතිකාරිණියන් පීඩනයට පත්කළ සානා මීර්, 19 වැනි සහ 21 වැනි ඕවර වලදී ශෂිකලා සිරිවර්ධන (3) සහ හෂිනි පෙරේරා (8) කඩුල්ල මුවා කිරීමේ වරදට හසුකරගනිමින් සිය කඩුලු මල්ල 4 ක් දක්වා ඉහළ දමාගත්තාය.\r\nශ්‍රී ලංකා ඉනිමේ අවසන් කඩුලු 4 ලකුණු 28 ක් තුළ බිඳවැටුණ අතර ඉන් 3 කටම හිමිකම් කීමට නීඩා දාර් සමත් වූවාය. ශ්‍රී ලංකා ක්‍රීඩිකාවන් අතරින් වැඩිම වේලාවක් පිටියේ රැදී සිටි ප්‍රසාදිනී වීරක්කොඩිගේ ඉනිම ලකුණු 15 කට සීමා කළ නීඩා, ඉන් නොනැවතී අමා කංචනා ලකුණු 7 කටද, ඉනෝකා රණවිර ලකණු 4 කටද පිටියෙන් ඉවත් කළාය.\r\nකාසියේ වාසිය දිනා පළමුවෙන් පන්දුවට පහරදුන් පාකිස්තාන කණ්ඩායම ඕවර 50 අවසානයේ කඩුලු 9 ක් දැවී ලකුණු 215 ක් ලබාගත්තේය. පාකිස්තාන ඉනිමේ පළමු කඩුල්ල ලෙස මුනීබා අලී පිටියෙන් ඉවත් කිරීමට සුගන්දිකා කුමාරි සමත් වූ අතර පා ඉන්න දෙසින් පැමිණි පන්දුව කඩුල්ලේ දැවටීමත් සමග මුනීබාගේ ඉනිම ලකුණු 19 කට සීමාවිය.\r\nපළමු තරගයේදී ශතකයක් ලබාගත් ජවේරියා ඛාන් (30) සමග එක්ව දෙවැනි කඩුල්ල වෙනුවෙන් පන්දු 85 කදී ලකුණු 63 ක සම්බන්ධතාවක් ගොඩනැගීමටද නයිඩා ඛාන් සමත් වූවාය. ශෂිකලා සිරිවර්ධනගේ පන්දුවක් හමුවේ සුගන්දිකා කුමාරි අතට උඩ පන්දුවක් දෙමින් ජවේරියා දැවී යෑමත් සමග එම සම්බන්ධතාව නිමාවට පත්විය. පන්දු 45 කට මුහුණදුන් ජවේරියා දැවී යන විට හතරේ පහර 4 කින් සිය ඉනිම සරසා තිබිණ.  \r\nදක්ෂ ලෙස පන්දුවට පහරදුන් ආරම්භක පිතිකාරිණි නයිඩා ඛාන් පන්දු 76 කදී හතරේ පහර 5 ක් සමග ලකුණු 46 ක් රැස්කළ අතර ඉනෝකා රණවීරගේ පන්දුවක් හමුවේ කඩුල්ල මුවා කිරීමේ වරදට හසුවිම නිසා ඇයට අර්ධ ශතකය පෙනි පෙනි තිබියදී ක්‍රීඩාගාරයට ගොස් අසුන් ගැනීමට සිදුවූවාය.\r\nදෙවැනි තරගයේදී අර්ධ ශතකයක් (89) ලබාගත් නායිකා බිස්මා මරූෆ්ට මෙම තරගයේදී දිගු ඉනිමක් ක්‍රීඩා කිරීමට අවස්ථාවක් නොලැබිණ. ශෂිකලා සිරිවර්ධනගේ පන්දුවක් හමුවේ කඩුල්ල මුවා කිරීමේ වරදට හසුවෙමින් දැවී යන විට පන්දු 34 කට මුහුණදී සිටි ඇය හතරේ පහර 2 ක් සමග ලබා සිටියේ ලකුණු 26 ක් පමණි.\r\nපාකිස්තාන ඉනිමේ අවසන් ඕවර 10 ලකුණු 37 කට සීමා කරමින් කඩුලු 5 ක් දවාගැනීමට ශ්‍රී ලංකා පන්දු යවන්නියෝ සමත් වූහ. එහිදී නීඩා දාර් (20) කඩුල්ල මුවා කිරීමේ වරදට හසුකරගත් අමා කාංචනා, සිද්‍රා නවාස් (3) පිටියෙන් ඉවත් කළේ සුගන්දිකා කුමාරිගේ සහායද ඇතිවය.\r\nහතරේ පහර 2 ක් සමග ලකුණු 21 ක් ලබා සිටි සිද්‍රා අමීන් දුවද්දී දවාගැනීමකට හසුකර ගැනීමට චමරි අතපත්තු සහ රෙබේකා වැන්ඩොට් සමත් වූ අතර සානා මීර් ලකුණු 16 ක් ලබා සිටියදී දුවද්දී දැවීයෑමකට හසුවූයේ නිපුනි හංසිකාගේ දක්ෂ පන්දු රැකීම හමුවේය. පාකිස්තාන ඉනිමේ 9 වැනි කඩුල්ල ලෙස අයිමන් අන්වර් දැවි ගියේ ශ්‍රීපාලි වීරක්කොඩිගේ පන්දුවක් හමුවේ චමරි අතපත්තු අතට උඩ පන්දුවක් දෙමිනි.\r\nමෙම තරගයේදී ඩිලානි මනෝදරා වෙනුවට වෙනුවට ප්‍රසාදිනී වීරක්කොඩි ශ්‍රී ලංකා කණ්ඩායමට කැඳවා සිටි අතර නතාලියා පර්වීස් වෙනුවට අයිමන් අන්වර් පාකිස්තාන කණ්ඩායමට කැඳවා සිටියාය.",
        "date": "2018-03-24 10:29:24",
        "sid": "432",
        "title": "පාකිස්තානය 3-0 කින් ශ්‍රී ලංකාව පරදවයි",
        "wid": "1"
    },
    {
        "category": "ක්‍රිකට්",
        "content": "අවසන් මොහොතේදී ඇදහිය නොහැකි සාර්ථකත්වයක් පෙන්වූ ඇෆ්ඝනිස්ථානය 2019 ලෝක කුසලාන ක්‍රිකට් තරගාවලිය සඳහා සුදුසුකම් ලබාගත්තේය. සිම්බාබ්වේහිදී පැවැති ලෝක කුසලාන සුදුසුකම් තේරීමේ තරගාවලියේ සිකුරාදා (23) පැවැති තරගයකදී අයර්ලන්තය පරාජය කරමින් කඩුලු 5 ක් ජයක් ලබාගැනීමත් සමගම ඇෆ්ඝනිස්ථානය ලෝක කුසලාන තරගාවලියට සුදුසුකම් ලබාගත්තේය.\r\nලබන වසරේ එංගලන්තයේදී පැවැත්වෙන ලෝක කුසලාන ක්‍රිකට් තරගාවලිය සඳහා ඇෆ්ඝනිස්ථානය සහ බටහිර ඉන්දීය කොදෙව් කණ්ඩායමත් සුදුසුකම් ලබා තිබේ. අවසන් වරට පැවැති ලෝක  කුසලාන තරගාවලියට සහභාගි වූ ස්කොට්ලන්තය සහ සිම්බාබ්වේ යන කණ්ඩායම් මීළඟ ලෝක කුසලාන තරගාවලියට සුදුසුකම් ලබාගැනීමට අපොහොසත් වූහ.\r\nඇෆ්ඝනිස්තානු පිල සුදුසුකම් තේරීමේ තරගාවලියට පිවිසියේ ඉතා පහසුවෙන් තමන්ගේ ඉලක්කය සපුරාගනු ඇතැයි යන වැඩිදෙනාගේ තේරීමෙනි. එහෙත් මූලික වටයේදී ස්කොට්ලන්තය, සිම්බාබ්වේ සහ හොං කොං යන කණ්ඩායම් වලට එරෙහිව පැවැති තරග තුනම පරාජය වූ ඇෆ්ඝනිස්ථානය සුපිරි හය දෙනාගේ වටයට පිවිසියේද නේපාලය විසින් හොං කොං පිල පරාජය කරනු ලැබීම හේතුවෙනි. ඇෆ්ඝනිස්ථානවය සතුව එකම ප්‍රසාද ලකුණක් හෝ නොතිබිණ.\r\nසුපිරි හය දෙනාගේ වටයේදී බටහිර ඉන්දීය කොදෙව්, එක්සත් අරාබි එමීර් රාජ්‍යය සහ අයර්ලන්තය පරාජය කිරීමට සමත් වූ ඇෆ්ඝනිස්ථානුවෝ 2019 ලෝක කුසලාන තරගාවලියට සුදුසුකම් ලබාගත්හ.\r\nඅයර්ලන්තය හමුවේ ලකුණු 210 ක් හඹා ගිය ඇෆ්ඝනිස්ථානය අවසන් ඕවරයේ පළමු පන්දුවේදී සිය ඉලක්කය කරා අවතීර්ණ විය. ඇෆ්ඝනිස්ථානය වෙනුවෙන් විශිෂ්ට පන්දු යැවීමක නිරත වූ දකුණතින් පා දඟ පන්දු යවන රෂීඞ් ඛාන් ලකුණු 40 කට කඩුලු 3 ක් දවාගත්තේ පිතිකරුවන්ට වඩාත් පහසු ඉලක්කයක් ඉතිරි කරමිනි.\r\nඇෆ්ඝනිස්ථානු ආරම්භක පිතිකරු මොහොමඞ් ශෙෂාඞ් පන්දු 50 කින් ලකුණු 54 ක් ලබාගත්තේ ගුල්බාදීන් නබී සමග පළමු කඩුල්ල වෙනුවෙන් ඕවර 16.3 කදී ලකුණු 86 ක සම්බන්ධතාවක්ද ගොඩනඟමිනි. එතැන් සිට ඉතිරි ලකුණු 124 ලබාගැනීම සඳහා කඩුලු 9 ක් මෙන්ම ඕවර 33.4 ක්ද ඉතිරිවී තිබිණ.",
        "date": "2018-03-24 14:34:12",
        "sid": "433",
        "title": "ඇෆ්ඝනිස්ථානය ලෝක කුසලාන තරගාවලියට",
        "wid": "1"
    },
    {
        "category": "ක්‍රිකට්",
        "content": "මහනුවර ත්‍රිත්ව විද්‍යාලය සහ කටුගස්තොට ශාන්ත අන්තෝනී විද්‍යාලය අතර ශ්‍රීමත් රිචඞ් අලුවිහාරේ කුසලාන සදහා පැවැති 37 වැනි සීමිත ඕවර ක්‍රිකට් තරගයේ ජය හිමිකර ගැනීමට මහනුවර ත්‍රිත්ව විද්‍යාලය ඊයේ (24 වැනිදා) සමත්විය. කටුගස්තොට ශාන්ත අන්තෝනී විද්‍යාලයීය ක්‍රීඩාංගණයේදී පැවැති මෙම තරගයේදී ලකුණු 149 ක ජයක් මහනුවර ත්‍රිත්ව විද්‍යාලයට හිමිවිය.\r\nකාසියේ වාසිය දිනා පළමුව පන්දුවට පහරදුන් මහනුවර ත්‍රිත්ව විද්‍යාලය හසිත බෝයගොඩගේ (109) පිතිහරඹය හමුවේ ඕවර 50 අවසන් වනවිට කඩුලු 7 ක් දැවී ලකුණු 305 ක් රැස්කිරීමට සමත්විය. පන්දු 111 කට මුහුණදුන් හසිත බෝයගොඩගේ ඉනිමට හතරේ පහර 12 ක් ඇතුළත් විය.\r\n නායකයාට අනගි සහයක් ලබාදුන්  තිසරු දිල්ශාන් ලකුණු 47, අභිෂේක් ආනන්දකුමාර ලකුණු 41 ක් සහ හසින්ත ජයසූරිය ලකුණු 41 ක් රැස්කරමින් පිත්තෙන් දස්කම් දැක්වූහ. කල්හාර සේනාරත්න ලකුණු 47 කට කඩුලු 3 ක් දවාගනිමින් කටුගස්තොට ශාන්ත අන්තෝනී විද්‍යාලය වෙනුවෙන් පන්දුවෙන් දස්කම් දැක්වීය.\r\n ජයග්‍රහණය සදහා ලකුණු 306 ක ඉලක්කයක් හඹාගිය කටුගස්තොට ශාන්ත අන්තෝනී විද්‍යාලයට ඕවර 41 ක් අවසානයෙන් සියලුදෙනා දැවී රැස්කිරීමට හැකිවූයේ ලකුණු 156 ක් පමණි.\r\n නවෝද්‍ය විජේකුමාර ලකුණු 37 ක් රැස්කරමින් ශාන්ත අන්තෝනී විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්වන විට රුවින් පීරිස්, හසිත බෝයගොඩ සහ කවිශ්ක සේනාධීර කඩුලු 2 බැගින් දවාගනිමින් ත්‍රිත්ව විද්‍යාලය වෙනුවෙන් පන්දුවෙන් දස්කම් දැක්වූහ.",
        "date": "2018-03-25 11:50:41",
        "sid": "434",
        "title": "රිචඞ් අලුවිහාරේ කුසලාන ත්‍රිත්ව විද්‍යාලයට",
        "wid": "1"
    },
    {
        "category": "ක්‍රිකට්",
        "content": "ගාල්ල මහින්ද විදුහල සහ ගාල්ල රිච්මන්ඩි විදුහල අතර ගාල්ල ජාත්‍යන්තර ක්‍රිකට් ක්‍රීඩාංගණයේදී ඊයේ (24 වැනිදා) පැවැති සීමිත ඕවර තරගයෙන් කඩුලු 6 ක් ජයක් වාර්තා කිරීමට රිච්මන්ඞ් විදුහල සමත් විය.\r\nජයග්‍රහණය සඳහා ලකුණු 190 ක ඉලක්කයක් හඹාගිය රිච්මන්ඞ් විදුහල් ක්‍රීඩකයෝ ඕවර 39 ක් අවසානයේ කඩුලු 4 ක් දැවී එම ඉලක්කය සපුරාගත්හ. එහිදී නොදැවී ලකුණු 40 ක් රැස්කළ දිලුම් සුධීර රිච්මන්ඞ් විදුහලේ ජයග්‍රහණය තහවුරු කළ අතර කමිඳු මෙන්ඩිස් ලකුණු 64 ක්ද,  ධනංජය ලක්ෂාන් ලකුණු 43 ක්ද රැස්කරමින් සිය කණ්ඩායමේ ජයග්‍රහණය සඳහා මනා අඩිතාලමක් දැමූහ.\r\nකාසියේ වාසිය දිනූ රිච්මන්ඞ් කණ්ඩායමේ නායකයාගේ ආරාධනයෙන් පළමුවෙන් පන්දුවට පහරදුන් මහින්ද විදුහලට ඕවර 49.1 ක් අවසානයේ සියලු දෙනා දැවී රැස්කරගත හැකි වූයේ ලකුණු 189 ක් පමණි. මහින්ද ඉනිමේ එකම අර්ධ ශතක ලාභියා බවට පත් වූ හංසික වැලිහිඳ ලකුණු 51 ක් රැස්කළේය.\r\nඑහිදී දක්ෂ පන්දු යැවීමක නිරත වූ සඳුන් මෙන්ඩිස් ලකුණු 37 කට කඩුලු 5 ක් දවාගත් අතර මහින්ද ඉනිම සුනුවිසුණු කර දැමීම සඳහා සඳුන්ට අනගි සහායක් දුන් අවිඳු තීක්ෂණ ලකුණු 22 කට කඩුලු 2 ක් බිඳහෙළීය.",
        "date": "2018-03-25 15:06:03",
        "sid": "435",
        "title": "සීමිත ඕවර තරගයේ ජය රිච්මන්ඩ් විදුහලට",
        "wid": "1"
    },
    {
        "category": "ක්‍රිකට්",
        "content": "මරදාන ශාන්ත ජෝෂප් විදුහල සහ බම්බලපිටිය ශාන්ත පීතර විදුහල අතර පැවැත්වෙන  ‘ශාන්තුවරුන්ගේ සටන’ වාර්ෂික මහ ක්‍රිකට් තරගයට සමගාමීව 44 වැනි වරට කොළඹ එස්.එස්.සී. ක්‍රිකට් ක්‍රීඩාංගණයේදී ඊයේ (24 වැනිදා) පැවැති සීමිත ඕවර තරගයෙන් ලකුණු 87 ක පහසු ජයක් වාර්තා කිරීමට ශාන්ත ජෝෂප් විදුහල සමත් විය.\r\nජයග්‍රහණය සඳහා ලකුණු 260 ක ඉලක්කයක් හඹාගිය ශාන්ත පීතර විදුහල් ඉනිම ඕවර 38.4 ක් අවසානයේ ලකුණු 172 කට සීමා කිරීමට ජෙහාන් ඩැනියල් සහ අෂේන් ඩැනියල් ඥාති සොහොයුරෝ සමත් වූහ. එහිදී ජෙහාන් ලකුණු 21 කට කඩුලු 4 ක්ද, අෂේන් ලකුණු 32 කට කඩුලු 4 ක්ද දවාගනිමින් පන්දුවෙන් දස්කම් දැක්වූහ.\r\nශාන්ත පීතර විදුහල වෙනුවෙන් සාර්ථක ලෙස පන්දුවට පහරදුන් සන්තුෂ් ගුණතිලකට (49) මෙන්ම රන්මිත් ජයසේනටද (48) ඉතා අවාසනාවන්ත ලෙස අර්ධ ශතක පෙනි පෙනී පිටියෙන් ඉවත්ව යෑමට සිදුවූහ.\r\nකාසියේ වාසිය දිනා පළමුවෙන් පන්දුවට පහරදුන් ශාන්ත ජෝෂප් විදුහල ඕවර 49.2 ක් අවසානයේ සියලු දෙනා දැවී ලකුණු 259 ක් රැස්කළ අතර රෙවාන් කේලී (59) සහ නිපුන් සුමනසිංහ (53) එහිදී අර්ධ ශතක ලබාගැනීමට සමත් වූහ.\r\nසන්තුෂ් ගුණතිලක, ශිවාන් පෙරේරා සහ මොහොමඞ් අමීන් ශාන්ත පීතර විදුහල වෙනුවෙන් කඩුලු 2 බැගින් දවාගත්හ.",
        "date": "2018-03-25 15:30:08",
        "sid": "436",
        "title": "ඩැනියල් සොහොයුරෝ ශා.ජෝෂප් දිනවති",
        "wid": "1"
    },
    {
        "category": "ක්‍රිකට්",
        "content": "කොළඹ ඩී.එස්. සේනානායක විදුහල සහ කොළඹ මහානාම විදුහල අතර 12 වැනි වරටත් කොළඹ ආර්. ප්‍රේමදාස ජාත්‍යන්තර ක්‍රීඩාංගණයේදී පැවැති සීමිත ඕවර තරගයෙන් ඩක්වත් ලුවිස් න්‍යායට අනුව ලකුණු 2 ක තියුණු ජයක් වාර්තා කිරීමට මහානාම විදුහල සමත් විය.\r\nමන්දාලෝකය නිසා මහානාම ඉනිම ඕවර 47 කට සීමා කෙරුණ අතර ජයග්‍රහණය සඳහා ලකුණු 237 ක ඉලක්කයක් හඹාගිය මහානාම ක්‍රීඩකයෝ ඒ වන විට කඩුලු 5 ක් දැවී ලකුණු 213 ක් ලබා සිටියහ. ඩක්වත් ලුවිස් න්‍යායට අනුව ඕවර 47 අවසානයේ මහානාම විදුහලට තරගය ජයගැනීම සඳහා අවශ්‍ය වී තිබුණේ ලකුණු 211 ක් පමණක් බැවින් එහිදී ඔවුන්ට ලකුණු 2 ක තියුණු ජයක් හිමිවිය.\r\nදක්ෂ පිතිහරඹයක නිරත වූ පවන් රත්නායක (74) සහ පවන්ත විරසිංහ (65) අර්ධ ශතක ලබාගනිමින් මහානාම විදුහලේ ජයග්‍රහණයට මඟ පෙන්වූහ.\r\nකාසියේ වාසිය දිනූ මහානාම කණ්ඩායමේ නායකයාගේ ආරාධනයෙන් පළමුවෙන් පන්දුවට පහරදුන් ඩී.එස්. විදුහල ඕවර 50 ක් අවසානයේ සියලු දෙනා දැවී ලකුණු 236 ක් රැස්කළ අතර පසිඳු ආදිත්‍ය (77) සහ මුදිත ලක්ෂාන් (58) අර්ධ ශතක ලබාගනිමින් ඩී.එස්. ඉනිම ශක්තිමත් කළහ.\r\nමහානාම විදුහලේ සාර්ථකම පන්දු යවන්නා බවට පත්වූ හේෂාන් හෙට්ටිආරච්චි ලකුණු 34 කට කඩුලු 3 ක් දවාගත් අතර යසිරු කස්තුරිආරචිචි සහ හෂාන් සංදීප කඩුලු 2 බැගින් බිඳහෙළුහ.",
        "date": "2018-03-25 16:06:03",
        "sid": "437",
        "title": "මහානාමයට ලකුණු 2 ක තියුණු ජයක්",
        "wid": "1"
    },
    {
        "category": "ක්‍රිකට්",
        "content": "මහනුවර විද්‍යර්ථ විදුහල සහ මහනුවර ශාන්ත සිල්වෙස්ටර් විදුහල අතර පැවැත්වෙන  ‘සුරතලුන්ගේ සටන’ වාර්ෂික මහ ක්‍රිකට් තරගයට සමගාමීව 31 වැනි වරටත් අස්ගිරිය ජාත්‍යන්තර ක්‍රිකට් ක්‍රීඩාංගණයේදී ඊයේ (24 වැනිදා) පැවැති සීමිත ඕවර තරගයෙන් කඩුලු 5 ක් ජයක් වාර්තා කිරීමට ශාන්ත සිල්වෙස්ටර් විදුහල සමත් විය.\r\nජයග්‍රහණය සඳහා ලකුණු 131 ක ඉලක්කයක් හඹාගිය සිල්වෙස්ටර් විදුහල් ක්‍රීඩකයෝ ඕවර 25 ක් අවසානයේ කඩුලු 5 ක් දැවී එම ඉලක්කය සපුරාගත්හ. මනෝහරන් පවිත්‍රන් නොදැවී ලකුණු 50 ක්ද, නිම්සර අතරගල්ල නොදැවී ලකුණු 35 ක්ද රැස්කරමින් සිල්වෙස්ටර් විදුහලේ ජයග්‍රහණය ඉක්මන් කළහ.  \r\nකාසියේ වාසිය දිනූ සිල්වෙස්ටර් කණ්ඩායමේ නායකයාගේ ආරාධනයෙන් පළමුවෙන් පන්දුවට පහරදුන් විද්‍යාර්ථ විදුහලට ඕවර 42.2 ක් අවසානයේ සියලු දෙනා දැවී රැස්කරගත හැකි වූයේ ලකුණු 130 ක් පමණි. විද්‍යාර්ථ ඉනිමේ වැඩිම ලකුණු ලාභියා බවට පත්වූ චතුරංග දිල්ෂාන් ලකුණු 30 ක් රැස්කළේය.\r\nඑහිදී දක්ෂ පන්දු යැවීමක නිරත වූ පසන් හෙට්ටිආරච්චි ලකුණු 25 කට කඩුලු 3 ක් දවාගත් අතර විද්‍යාර්ථ ඉනිම අඩු ලකුණු සංඛ්‍යාවකට සීමා කිරීම සඳහා පසන්ට අනගි සහායක් දුන් නදීර බාලසූරිය සහ නිම්සර අතරගල්ල කඩුලු 2 බැගින් දවාගත්හ.",
        "date": "2018-03-25 16:22:52",
        "sid": "438",
        "title": "ශාන්ත සිල්වෙස්ටර් කඩුලු 5 කින් ජය ගනියි",
        "wid": "1"
    },
    {
        "category": "ක්‍රිකට්",
        "content": "ධනුෂ්ක ගුණතිලකගේ (119) පිතිහරඹය හමුවේ අන්තර් සමාජ එක්දින ක්‍රිකට් තරගාවලියේ ශූරතාව හිමිකර ගැනීමට එස්.එස්.සී. කණ්ඩායම අද (25 වැනිදා) සමත්විය. එස්.එස්.සී ක්‍රීඩාංගණයේදී පැවැති අවසන් මහ තරගයේදී එන්.සී.සී. කණ්ඩායමට එරෙහිව කඩුලු 4 ක ජයක් හිමිකර ගැනීමට එස්.එස්.සී. කණ්ඩායමට හැකිවිය.\r\nජයග්‍රහණය කරා ලකුණු 237 ක ඉලක්කයක් හඹාගිය එස්.එස්.සී කණ්ඩායම කඩුලු 6 ක් දැවී පන්දු 25 ක් ඉතිරිව තිබියදී ජයග්‍රහණය තහවුරු කරගත්තේය.\r\nකිසිදු අපහසුවකින් තොරව ලකුණු රැස්කිරීමේ නිරතවූ ධනුෂ්ක ගුණතිලක පන්දු 122 කදී හයේ පහර 2 ක් සහ හතරේ පහර 13 ක් සමගින් ලකුණු 119 ක් රැස්කිරීමට සමත්විය.\r\nදසුන් ශානක සමගින් එක්ව තෙවැනි කඩුල්ල සදහා පන්දු 101 කදි ලකුණු 88 ක සම්බන්ධතාවයක් ගොඩනැගීමට ධනුෂ්ක ගුණතිලක සමත්විය.\r\nඅවසන් මොහොතේ එන්.සී.සී පන්දු යවන්නන් හමුවේ තරමක පසුබෑමකට එස්.එස්.සී කණ්ඩායම ලක්වුවද චරිත් අසලංක සහ තිසර පෙරේරා හත්වැනි කඩුල්ල සදහා පන්දු 22 කදී ලකුණු 33 ක නොබිඳුණු සම්බන්ධතාවයක් ගොඩනගමින් එස්.එස්.සී කණ්ඩායම ජයග්‍රහණය කරා රැගෙන යාමට සමත්වූහ.\r\nචරිත් අසලංක පන්දු 45 කදී හතරේ පහර 3 ක් සමගින් නොදැවී ලකුණු 27 ක් රැස්කළ අතර තිසර පෙරේරා පන්දු 9 කදී හයේ පහරක් සහ හතරේ පහර 2 ක් සමගින් නොදැවී ලකුණු 19 ක් රැස්කිරීමට සමත්විය.\r\nදුෂ්මන්ත චමීර කඩුලු 3 ක් සහ සචින්ත පීරීස් කඩුලු 2 ක් දවාගනිමින් එන්.සී.සී කණ්ඩායම වෙනුවෙන් පන්දුවෙන් දස්කම් දැක්වූහ.\r\nකාසියේ වාසිය දිනාගත් එස්.එස්.සී කණ්ඩායම පළමුව පන්දුවට පහරදීම සදහා එන්.සී.සී කණ්ඩායමට ආරාධනා කළ අතර තනි සටනක නිරතවූ දිනේෂ් චන්දිමාල්ගේ පිතිහරඹය හමුවේ ඔවුන් ඕවර 48.2 කදී සියලුදෙනා දැවී ලකුණු 236 ක් රැස්කිරීමට සමත්වූහ.\r\nපසුගිය කාළය පුරා ලකුණු අතර නොසිටි දිනේෂ් චන්දිමාල් අවසන් තරගයේදී තම කණ්ඩායමේ සගයින් එකිනෙකා දැවීයන විට එක් අන්තයක් ආරක්ෂා කරගනිමින් ශතකයක් රැස්කිරීමට සමත්විය. පන්දු 123 කට මුහුණදුන් චන්දිමාල් හයේ පහර 3 ක් සහ හතරේ පහර 5 ක් සමගින් ලකුණු 103 ක් රැස් කළේය.\r\nසිවුවැනි කඩුල්ල සදහා ඇන්ජලෝ පෙරේරා සමගින් ලකුණු 52 ක සම්බන්ධතාවයක් පැවැත්වූ දිනේෂ් චන්දිමාල් නවවැනි කඩුල්ල සදහා සචින්ත පීරිස් සමගින් ලකුණු 46 ක සම්බන්ධතාවයක් ගොඩනැගීමට සමත්විය.\r\nධම්මික ප්‍රසාද් කඩුලු 3 ක්ද ජෙෆ්රි වැන්ඩසේ සහ තිසර පෙරේරා කඩුලු 2 බැගින්ද දවාගනිමින් එස්.එස්.සී කණ්ඩායම වෙනුවෙන් පන්දුවෙන් දස්කම් දැක්වූහ.",
        "date": "2018-03-25 18:26:41 ",
        "sid": "439",
        "title": "එක්දින ශූරතාව එස්.එස්.සී. කණ්ඩායමට",
        "wid": "1"
    },
    {
        "category": "ක්‍රිකට්",
        "content": "දකුණු අප්‍රිකාව සහ ඕස්ට්‍රේලියාව අතර කේප්ටවුන් නුවරදී පැවැත්වෙන තුන්වැනි ටෙස්ට් තරගයේදී පන්දුව පළුදු කිරීමේ චෝදනාව සම්බන්ධයෙන් වගකීම බාරගත් ඕස්ට්‍රේලියානු නායක ස්ටීවන් ස්මිත් සහ උපනායක ඩේවිඩ් වෝනර් දෙදෙනා වහාම ක්‍රියාත්මක වන පරිදි නායකත්වයෙන් ඉල්ලා අස්වී තිබේ. ඕස්ට්‍රේලියානු ක්‍රිකට් ආයතනය මේ බව අද (25) නිවේදනය කළ අතර පන්දුව පළුදු කිරීම සම්බන්ධයෙන් තමන් පරීක්‍ෂණයක් පවත්වන බවද ඕස්ට්‍රේලියානු ක්‍රිකට් ආයතනය නිවේදනය කළේය.\r\nනායකයා මෙන්ම උපනායකයා යන දෙදෙනාම තනතුරු වලින් ඉවත්වීම නිසා කණ්ඩායමේ කඩුලු රකින්නා වන ටිම් පේන් ඕස්ට්‍රේලියානු කණ්ඩායම මෙහෙයවීමට පත්කර තිබේ. ටිම් පේන් 33 හැවිරිදි ක්‍රීඩකයෙකි.\r\nතුන්වැනි ටෙස්ට් තරගයේ ඉතිරි කොටසේදී මෙන්ම තරගාවලියේ ඉතිරි කොටසේදීත් ඕස්ට්‍රේලියානු පිල මෙහෙයවීමට ටිම් පේන්ට බාරවී තිබේ.\r\nපන්දුව පළුදු කිරීම සම්බන්ධයෙන් චෝදනා එල්ල වීමෙන් පසුව ඒ පිළිබඳ වගකීම බාරගත් ඕස්ට්‍රේලියානු නායකයා පැවසුවේ තමන් නායකයා වශයෙන් මහත් අපහසුතාවට පත්ව සිටින බවයි. ඕස්ට්‍රේලියානු පිලේ සිටින ළාබාළතම ක්‍රීඩකයා වන 25 හැවිරිදි කැමරන් බැන්ක්‍රොෆ්ට් පන්දුව පළුදු කිරීම සම්බන්ධයෙන් චෝදනා ලැබීය.\r\nඇළවෙන සුළු පටියක් සහ තණතීරුව මත ඇති මැටි සහිත පස උපයෝගී කරගනිමින් පන්දුව පළුදු කිරීමට ඔහු උත්සාහ දරා ඇතැයි අන්තර්ජාතික ක්‍රිකට් සභාව චෝදනා කර තිබිණ.\r\nස්මිත් පළමුව කීවේ තමන් නායකත්වයෙන් ඉල්ලා අස් නොවන බවයි. එහෙත් ඕස්ට්‍රේලියානු ක්‍රීඩා අධිකාරියේ සහ අනෙකුත් පර්ශ්වයන්හි පීඩනයෙන් පසුව ස්මිත් සහ වෝනර් දෙදෙනාම නායකත්වයෙන් ඉල්ලා අස්වූහ.\r\nඔහුගේ ඉල්ලා අස්වීමට ප්‍රධාන හේතුවක් වූයේ තරගයේ තුන්වැනි දිනය වූ සෙනසුරාදා (24 වැනිදා) පන්දුව පළුදු කිරීමේ උපාය මාර්ගය සැලසුම් කළේ තමන් බව ස්මිත් පිළිගැනීමයි.\r\nසෙනසුරාදා දිවා ආහාරයෙන් පසුව කැමරන් බැන්ක්‍රොෆ්ට් සිය කලිසම් සාක්කුවෙන් කහ පැහැති යමක් ගෙන එය පන්දුවේ අතුල්ලන දර්ශන පටිගතවී තිබීම හේතුවෙන් ඕස්ට්‍රේලියානු අගමැති මැල්කම් ටර්න්බුල් මහතා ඇතුළු විශාල ප්‍රභූ පිරිසක් ස්මිත් නායකත්වයෙන් ඉවත් කළ යුතු යයි ප්‍රසිද්ධියේම පැවසූහ.\r\n“කොහොම වුණත් මේ ටෙස්ට් තරගය පවත්වාගෙන යන්න ඕනෑ. ඒ නිසා අපි ටිම් පේන්ව නායකත්වයට පත්කරනවා. ඒත් සිද්ධිය ගැන අපි පරීක්‍ෂණයක් කරනවා” යයි ඕස්ට්‍රේලියානු ක්‍රිකට් ආයතනයේ ප්‍රධාන විධායක නිලධාරී ජේම්ස් සදර්ලන්ඞ් මහතා පැවසීය.\r\nස්ටීවන් ස්මිත් සහ ඩේවිඩ් වෝනර් දෙදෙනාම ටිම් පේන්ගේ නායකත්වය යටතේ ඊයේ (25) පිටියට පිවිසියහ.\r\nදකුණු අප්‍රිකානු පුහුණුකරු ඔටිස් ගිබ්සන් මහතා ප්‍රකාශ කර සිටින්නේ මේ සම්බන්ධයෙන් අන්තර්ජාතික ක්‍රිකට් සභාව විසින් ගනු ලබන පියවර සම්බන්ධයෙන් සියලු දෙනාම ඉතා විමසිල්ලෙන් බලා සිටින  බවයි.\r\nක්‍රිකට් පිටියේදී සිදුවන මෙවැනි වංචා කිරීම් සම්බන්ධයෙන් අන්තර්ජාතික ක්‍රිකට් සභාව දැඩි පියවර ගනී. වසර 2001 දී පන්දුව අතේ නොමැතිව කඩුල්ල කඩා දමමින් පිතිකරුවකු දවාගැනීමට උත්සාහ කළ කොදෙව් කඩුලු රකින්නා වූ රිඞ්ලි ජේකබ්ස්ට තරග 3 ක තහනමක් පැනවීමට අන්තර්ජාතික ක්‍රිකට් සභාව තීරණය කළේය.\r\nකේප් ටවුන් ටෙස්ට් තරගයේදී පළමුවෙන් පන්දුවට පහර දුන් දකුණු අප්‍රිකානු කණ්ඩායම ලකුණු 311 ක් ලබාගත් අතර ඊට පිළිතුරු වශයෙන් ඕස්ට්‍රේලියානුවන්ට ලබාගත හැකිවූයේ ලකුණු 255 ක් පමණි. මුල් ඉනිමේදී ලකුණු 56 ක අවාසියකට මුහුණ දුන් ඕස්ට්‍රේලියානුවෝ සෙනසුරාදා දිවා ආහාරය වන විටත් සත්කාරකයන්ට වඩා බොහෝ පසුපසින් සිටියේය.\r\nසිය දෙවැනි ඉනිම වෙනුවෙන් පන්දුවට පහර දෙමින් සිටි දකුණු අප්‍රිකානු කණ්ඩායම සෙනසුරාදා දිවා ආහාරය වන විට කඩුලු 9 ක් අතැතිව ඕස්ට්‍රේලියාවට වඩා ලකුණු 121 ක් ඉදිරියෙන් සිටියේය. පන්දුව පළුදු කිරීමේ උත්සාහය ගනු ලැබුවේ එවන් තත්ත්වයක් තිබියදීය.\r\nතරගයේ සිවුවැනි දිනය වන අද (25 වැනිදා) දකුණු අප්‍රිකානු පිල සිය දෙවැනි ඉනිම වෙනුවෙන් ලකුණු 373 ක් ලබාගත්තේය. තරගයෙන් ජයගැනීමට නම් ඕස්ට්‍රේලියානු කණ්ඩායම සිවුවැනි ඉනිමේදී ලකුණු 430 ක් ලබාගත යුතුව තිබේ.",
        "date": "2018-03-25 18:35:18",
        "sid": "440",
        "title": "ස්මිත් - වෝනර් ඉල්ලා අස්වෙති",
        "wid": "1"
    },
    {
        "category": "ක්‍රිකට්",
        "content": "මාතර ශාන්ත සර්වේෂස් විදුහල සහ මාතර ශාන්ත තෝමස් විදුහල අතර උයන්වත්ත ක්‍රීඩාංගණයේදී පැවැති 118 වැනි ‘රුහුණු මහ නිල් සටන’ වාර්ෂික ක්‍රිකට් තරගය ජය පැරදුමකින් තොරව නිමාවට පත්විය.\r\nජයග්‍රහණය සඳහා ලකුණු 145 ක ඉලක්කයක් හඹාගිය ශාන්ත සර්වේෂස් විදුහල් ක්‍රීඩකයෝ තරගය නිමාවන විට සිය දෙවැනි ඉනිම වෙනුවෙන් කඩුලු 9 ක් දැවී ලකුණු 136 ක් ලබා ජයග්‍රහණයට ලකුණු 9 ක් පසුපසින් සිටියහ. පළමු ඉනිමේදී (52) අර්ධ ශතකයක් ලබාගත් කේෂර නුවන්ත, දෙවැනි ඉනිමේදීද (62) අර්ධ ශතකයක් ලබාගත් නමුත් සර්වේෂස් විදුහල ජයග්‍රහණය කරා රැගෙන යෑමට ඔහු නොහැකි විය.\r\nශාන්ත සර්වේෂස් විදුහලට වඩා ලකුණු 6 ක් පසුපසින් සිටිමින් දෙවැනි ඉනිම ඇරඹූ ශාන්ත තෝමස් විදුහල සිය දෙවැනි ඉනිම වෙනුවෙන් සියලු දෙනා දැවී ලකුණු 150 ක් රැස්කළේය. පළමු ඉනිමේදී මෙන්ම දෙවැනි ඉනිමේදීද ශාන්ත තෝමස් කණ්ඩායමේ එකම අර්ධ ශතක  ලාභියා බවට පත්වූ ළහිරු දිල්ෂාන් ලකුණු 50 ක් රැස්කළේය.\r\nදක්ෂ පන්දු යැවීමක නිතර වූ ශෂික දුල්ෂාන් සහ තිලාන් ප්‍රෂාන් කඩුලු 4 බැගින් දවාගනිමින් ශාන්ත තෝමස් දෙවැනි ඉනිම සුනුවිසුණු කර දැමූහ. පළමු ඉනිමේදී දවාගත් කඩුලු 7 ත් සමගින් සමස්ත තරගයේදී ලකුණු 94 කට කඩුලු 11 ක් බිඳහෙළීමටද ශෂික දුල්ෂාන් සමත් විය",
        "date": "2018-03-26 17:06:46",
        "sid": "441",
        "title": "රුහුණු මහ නිල් සටනේ තියුණු අවසානයක්",
        "wid": "1"
    },
    {
        "category": "ක්‍රිකට්",
        "content": "මහනුවර කිංග්ස්වුඞ් විදුහල සහ මහනුවර ධර්මරාජ විදුහල අතර පල්ලේකැලේ ජාත්‍යන්තර ක්‍රිකට් ක්‍රීඩාංගණයේදී ඊයේ (25 වැනිදා) පැවැති 28 වැනි සීමිත ඕවර තරගයෙන් ලකුණු 5 ක තියුණු ජයක් වාර්තා කිරීමට ධර්මරාජ විදුහල සමත් විය.\r\nජයග්‍රහණය සඳහා ලකුණු 215 ක ඉලක්කයක් හඹාගිය කිංග්ස්වුඞ් විදුහල ඕවර 48.1 ක් අවසානයේ ලකුණු 209 කට සීමා කිරීමට ධර්මරාජ විදුහල් පන්දු යවන්නෝ සමත් වූහ. නවිඳු දිල්ෂාන්, යසිත සමරරත්න සහ උපේන්ද්‍ර වර්ණකුලසූරිය කඩුලු 2 බැගින් දවාගනිමින් කිංග්ස්වුඞ් විදුහලේ ජයග්‍රාහී මාවත අවහිර කළහ.\r\nකාසියේ වාසිය දිනා පළමුවෙන් පන්දුවට පහරදුන් ධර්මරාජ විදුහල ඕවර 50 අවසානයේ කඩුලු 7 ක් දැවී ලකුණු 214 ක් ලබාගත් අතර එහිදී ධර්මරාජ විදුහල අර්ධ ශතකයක් ලබාගැනීමට දුලාජ් බණ්ඩාර (67) සමත් විය.",
        "date": "2018-03-26 18:04:29",
        "sid": "442",
        "title": "ධර්මරාජයට ලකුණු 5 ක ජයක්",
        "wid": "1"
    },
    {
        "category": "ක්‍රිකට්",
        "content": "කළුතර තිස්ස මැදි විදුහල සහ කළුතර විද්‍යාලය අතර 60 වැනි ‘මැංගුස් සටන’ වාර්ෂික මහ ක්‍රිකට් තරගයට සමගාමීව පානදුර මහජන ක්‍රීඩාංගණයේදී ඊයේ (25 වැනිදා) පැවැති සීමිත ඕවර තරගයෙන් කඩුලු 4 ක් ජයක් වාර්තා කිරීමට තිස්ස මැදි විදුහල සමත් විය.\r\nජයග්‍රහණය සඳහා ලකුණු 162 ක ඉලක්කයක් හඹාගිය තිස්ස මැදි විදුහල් ක්‍රීඩකයෝ ඕවර 33.2 ක් අවසානයේ කඩුලු 6 ක් දැවී එම ඉලක්කය පසුකර ගියහ. එහිදී නොදැවී ලකුණු 41 ක් රැස්කළ රොහාන් සංජය, තිස්ස මැදි විදුහලේ ජයග්‍රහණය තහවුරු කළේය. නිලුපුල් දර්ශන  ලකුණු 43 ක්ද, රමේෂ් මධුෂංක ලකුණු 34 ක්ද රැස්කරමින් සිය කණ්ඩායමේ ජයග්‍රහණය සඳහා මනා අඩිතාලමක් දැමූහ.\r\nකාසියේ වාසිය දිනා පළමුවෙන් පන්දුවට පහරදුන් කළුතර විද්‍යාලයට ඕවර 49.3 ක් අවසානයේ සියලු දෙනා දැවී රැස්කරගත හැකි වූයේ ලකුණු 161 ක් පමණි. එහිදී දක්ෂ පන්දු යැවීමක නිරත වූ තාරක සඳරුවන් ලකුණු 35 කට කඩුලු 4 ක් දවාගනිමින් කළුතර විද්‍යාලයේ පිතිකරුවන් පීඩනයට පත් කළේය.",
        "date": "2018-03-26 18:26:55",
        "sid": "443",
        "title": "තිස්ස මැදි විදුහල කඩුලු 4 කින් ජය ලබයි",
        "wid": "1"
    },
    {
        "category": "ක්‍රිකට්",
        "content": "කහ පැහැති ඇලෙන සුළු පටියකින් පන්දුව පළුදු කිරීමට ගත් උත්සාහය නිසා ඕස්ට්‍රේලියානු ආරම්භක පිතිකරු කැමරන් බැන්ක්‍රොෆ්ට්ට ඔහුගේ තරග මුදලින් 75% ක දඩයක් නියම කිරීමට අන්තර්ජාතික ක්‍රිකට් සභාව පියවර ගෙන ඇත.\r\nපන්දුව පළුදු කළේ කැමරන් වූවද ඔහුට උපදෙස් දෙමින් පන්දුව පළුදු කිරීමේ ‘මගඩියේ’ මහමොළකරු වූ ඕස්ටේ්‍රලියානු නායක ස්ටීවන් ස්මිත්ට ටෙස්ට් තරගයක් තහනම් කර තිබෙන අතර ඔහුගේ තරග මුදල එහෙම පිටින්ම ( 100% ) දඩ වශයෙන් නියම කර තිබේ.\r\nඕස්ට්‍රේලියාව සහ දකුණු අප්‍රිකාව අතර කේප්ටවුන් නුවරදී පැවැති තුන්වැනි ටෙස්ට් තරගයේ තුන්වැනි දිනයේදී ඕස්ට්‍රේලියානු ආරම්භක පිතිකරු කැමරන් බැන්ක්‍රොෆ්ට් පන්දුව පළුදු කිරීමට ගත් උත්සාහය වීඩියෝ පටිගත වී තිබිණ. සිය නායකයාගේ උපදෙස් මත කළ නොමනා ක්‍රියාව හේතුවෙන් බැන්ක්‍රොෆ්ට අගති ලකුණු 3 ක් ද නියම කර තිබිණ.\r\nමෙම චෝදනාව සම්බන්ධයෙන් වගකීම බාරගනිමින් ස්ටීවන් ස්මිත් ඕස්ට්‍රේලියානු නායකත්වයෙන්ද ඉල්ලා අස්විය. ඕස්ට්‍රේලියානු නායකයා පසුව අයි.පී.එල්. තරගාවලියට ක්‍රීඩා කරන රාජස්තාන් රෝයල්ස් පිලේ නායකත්වයෙන්ද ඉල්ලා අස්විය.\r\n“ඕස්ට්‍රේලියානු කණ්ඩායමේ ජ්‍යෙෂ්ඨ ක්‍රීඩකයන්ගේ තීරණයක් අනුව මෙවන් දේකට සම්බන්ධ වීම ක්‍රිකට් ක්‍රීඩාවේ සාරධර්ම වලට අතිශයින් පටහැණි ක්‍රියාවකි. එය ක්‍රිකට් ක්‍රීඩාවේ මෙන්ම ක්‍රීඩකයන්ගේත් අවංකභාවය සම්බන්ධයෙන් නිර්මාණය කරන්නේ විශාල ප්‍රශ්නාර්ථයකි. නායකයකු වශයෙන් ස්ටීවන් ස්මිත් තමන්ගේ ක්‍රීඩකයන්ගේ ක්‍රියා කලාපය පිළිබඳව පූර්ණ වගකීම බාරගත යුතුව තිබේ. එබැවින් ඔහු තහනමකට ලක්කිරීම ඉතාමත් සාධාරණයි” යයි අන්තර්ජාතික ක්‍රිකට් සභාවේ ප්‍රධාන විධායක නිලධාරී ඬේවිඞ් රිචඞ්සන් මහතා පැවසීය.\r\n“ක්‍රීඩාව සම්බන්ධයෙන් දැඩි නිරීක්‍ෂණයක් අවශ්‍යයි. පසුගිය සති කිහිපයේදී අපි අශෝභන සිදුවීම් කිහිපයක්ම දැක්කා.....වාචික හිරිහැර, පිටියන් ඉවත්වෙන්න’යි සරදම්, විනිසුරු තීරණ වලට විරෝධය දැක්වීම්, පිටියෙන් ඉවතට යාම් වගේම හතරේ සීමාවෙන් එපිට ඉතා දුර්වල මට්ටමේ හැසිරීම් රැසක්ම අපි දැක්කා. මේවාට තදබල පියවර ගන්න සිදුවෙනවා” යයිද ඬේවිඞ් රිචඞ්සන් මහතා පැවසීය.\r\n“ජයග්‍රහණය වැදගත් තමයි..ඒත් ක්‍රීඩාවේ සාරධර්ම විනාශ කරගෙන නෙමේ. අන්තර්ජාතික ක්‍රිකට් සභාවේ සාමාජික රටවල් තම තමන්ගේ ක්‍රීඩකයන් ගැන මීට වඩා වගකිය යුතුයි” යයිද හෙතෙම වැඩිදුරටත් පැවසීය.\r\nමෙම තරගයේ තීරකවරයා ලෙසින් කටයුතු කළ සිම්බාබ්වේ පිලේ හිටපු නායකයකු වන ඇන්ඩි පයික්‍රොෆ්ට් මහතා පැවසූවේ තරගයෙන් වාසි ලබාගැනීමේ අරමුණ ඇතිව පන්දුවේ ස්වභාවය වෙනස් කිරීම සඳහා බාහිර යමක් හතරේ සීමාවෙන් ඇතුළට ගෙනයාම නීතියට පටහැණිවූවක් පමණක් නොව, ක්‍රිකට් ක්‍රීඩාවේ සාරධර්මවලටද පටහැණිව යාමක් බවයි.\r\n“කැමරන් (බැන්ක්‍රොෆ්ට්) එයාගේ ක්‍රියාව සම්බන්ධයෙන් වගකීම බාරගෙන තියෙනවා විතරක් නෙමේ ඒ සම්බන්ධයෙන් ප්‍රසිද්ධියේ සමාවත් ඉල්ලා තියෙනවා. අන්තර්ජාතික තරග බිමට පිවිසෙන තරුණ ක්‍රීඩකයෙක් හැටියට ඔහු මේ සිද්ධියෙන් පාඩමක් ඉගෙනගන්නවාට අමතරව ඔහුගේ ඉදිරි තරග දිවිය හැඩගස්වාගැනීමටත් එයින් විශාල රුකුලක් ලැබේවි” යයිද පයික්‍රොෆ්ට් මහතා පැවසීය.",
        "date": "2018-03-26 19:41:43",
        "sid": "444",
        "title": "ස්මිත්ට තරගයක් තහනම්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ ‘සිංගර් කුසලාන’ අන්තර් පාසල් සීමිත ඕවර ක්‍රිකට් තරගාවලියේ I කොටසේ අවසන් පූර්ව වටයට සුදුසුකම් ලබාගැනීමට ගල්කිස්ස සාන්ත තෝමස් විදුහල සමත් විය.\r\nකැලණිය ගුරුකුල විදුහලට එරෙහිව බම්බලපිටිය ශාන්ත පීතර විදුහල් ක්‍රීඩාංගණයේදී පැවැති අර්ධ අවසන් පූර්ව තරගයේදී ලකුණු 98 ක පහසු ජයක් වාර්තා කරමින් සාන්ත තෝමස් විදුහල තරගාවලියේ අවසන් පූර්ව වටයට සුදුසුකම් ලබාගත්තේය.\r\nජයග්‍රහණය සඳහා ලකුණු 245 ක ඉලක්කයක් හඹාගිය ගුරුකුල විදුහල ලකුණු 146 කට සීමා කිරීමට පුරෝගාමී වූ දිල්මින් රත්නායක ලකුණු 39 කට කඩුලු 5 ක් දවාගත්තේය.\r\nසාන්ත තෝමස් විදුහල වෙනුවෙන් දක්ෂ පිතිහරඹක නිතර වූ දුලිත් ගුණරත්න (94) ඉතා අවාසනාවන්ත ලෙස ශතකය පෙනි පෙනී දැවී ගියේය.",
        "date": "2018-03-26 20:26:29 ",
        "sid": "445",
        "title": "තෝමසුවෝ අවසන් පූර්ව වටයට එති",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ ‘සිංගර් කුසලාන’ අන්තර් පාසල් ක්‍රිකට් තරගාවලියේ I කොටසේ අවසන් පූර්ව වටයට සුදුසුකම් ලබාගැනීමට මහනුවර ත්‍රිත්ව විදුහල සමත් විය.\r\nකොළඹ නාලන්දා විදුහල සහ ත්‍රිත්ව විදුහල අතර කොළඹ ශාන්ත ජෝෂප් විදුහල් ක්‍රීඩාංගණයේදී පැවැති අර්ධ අවසන් පූර්ව තරගය ජය පරාජයෙන් තොරව අවසන් වූ අතර පළමු ඉනිමේදී ලැබූ ප්‍රසාද ලකුණු සංඛ්‍යාව අනුව ත්‍රිත්ව විදුහල තරගාවලියේ අවසන් පූර්ව වටයට සුදුසුකම් ලබාගත්තේය.\r\nඑහිදී ජෙෆ් වීරසිංහ (62) සහ තිසරු රෂ්මික (56) ත්‍රිත්ව විදුහල වෙනුවෙන් අර්ධ ශතක ලබාගත් අතර කවිෂ්ක සේනාධීර ලකුණු 32 කට කඩුලු 4 ක් දවාගනිමින් පන්දුවෙන් දස්කම් දැක්වීය.",
        "date": "2018-03-26 20:28:05",
        "sid": "446",
        "title": "ත්‍රිත්ව විදුහල අවසන් පූර්ව වටයට",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ ක්‍රිකට් තරගාවලියේ පළමු කොටසේ තරගයකදී කොළඹ ලුම්බිණි විද්‍යාලයට එරෙහිව ලකුණු 283 ක ජයක් ලබාගැනීමට කොළඹ මහනාම විද්‍යාලය අද (27 වැනිදා) සමත්විය. මෙම තරගය කෝල්ට්ස් ක්‍රීඩාංගණයේදී පැවැත්විණි.\r\nහෂාන් සංදීප ලකුණු 32 කට කඩුලු 9 ක් දවාගනිමින් මහනාම විද්‍යාලය වෙනුවෙන් පන්දුවෙන් දස්කම් දැක්වූ අතර ලුම්බිණි විද්‍යාලයේ අමිත දාබරේ ලකුණු 77 කට කඩුලු 5 ක් දවාගැනීමට සමත්විය.",
        "date": "2018-03-27 19:39:59",
        "sid": "447",
        "title": "මහනාමයට ලකුණු 283 ක ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් ආයතනය විසින් සංවිධානය කරන අන්තර් පළාත් සිවුදින ක්‍රිකට් තරගාවලියේ පළමු තරගය සදහා තමන් සහභාගී නොවන බව මහනුවර කණ්ඩායම් නායක ඇන්ජලෝ මැතිව්ස් පවසයි. තරගාවලිය ප්‍රකාශයට පත්කරමින් කොළඹ හිල්ටන් රෙසිඩන්ස්හිදී අද (27 වැනිදා) පැවැති තරගාවලිය පිළිබඳ මාධ්‍ය දැනුවත් කිරීමේ හමුවේදී මැතිව්ස් එසේ පැවසීය.\r\nතමන් මේ වනවිට බොහෝ දුරට සුවය ලබා සිටින බවත් භෞත චිකිස්සකවරු සහ වෛද්‍යවරුන් දවසින් දවස තමාට උපදෙස් ලබාදෙන බවත් දැනට තිබෙන තත්ත්වය අනුව පළමු තරගයට ක්‍රීඩා කිරීමට නොහැකි බවත් මැතිව්ස් පැවසීය. ඊළඟ තරග දෙක ක්‍රීඩා කිරීමට බලාපොරොත්තු වන බවත් කෙසේ වුවත් වෛද්‍යවරුන් සහ භෞත චිකිස්සකවරු කියනදේ ඇසිය යුතු බවත් මාධ්‍ය වේදියෙකු ඇසු ප්‍රශ්ණයකට පිළිතුරු දෙමින් ඇන්ජලෝ මැතිව්ස් වැඩිදුරටත් පැවසීය.\r\nතව අවුරුදු කිහිපයකින් ක්‍රිකට් ක්‍රීඩාව බොහෝ ඉදිරියට යන බැවින් දින හතරේ ක්‍රීඩාව ජාත්‍යන්තරයට ගැලපෙන ආකාරයෙන් ගලපා ගනිමින් ශක්තිමත් තරගාවලියකට අවතීර්ණ විය යුතු බවත් රෝස පැවැති පන්දුව යොදාගනිමින් දිවා රාත්‍රී තරග පැවැත්වීමට තවත් වසර 4-5 කින් පමණ ලෝකය උනන්දු වෙයි යැයි සිතන බව මාධ්‍ය හමුව සදහා එක්වූ ශ්‍රී ලංකා ක්‍රිකට් ආයතනයේ සභාපති තිලංග සුමතිපාල මහතා පැවසීය. ටෙස්ට් තරගාවලි වලට යනවිට ඊට ගැලපෙන ආකාරයෙන් දින හතරේ තරග පැවැත්විය යුතු බවත් එම නිසා දින හතරේ තරගාවලිය ඉදිරියට ගෙන ඒමට කටයුතු කරන බවත් හෙතෙම පැවසීය.\r\nඅපට දේශීය තරගාවලි පැවැත්වීම සදහා කාළ සීමාවක් නොතිබූ බවත් වසර පුරා දේශීය තරගාවලි පැවත්වීමට වඩා දෙසැම්බර් 1 වැනිදා සිට අප්‍රේල් 30 වැනිදා දක්වා ප්‍රධාන දේශිය තරගාවලි පැවැත්වීමට තීරණය කර ඇති බවත් සුමතිපාල මහතා පැවසීය.\r\nඅන්තර් පළාත් සිවුදින තරගාවලියෙන් පසුව අන්තර් පළාත් එක්දින සහ විස්සයි20 තරගාවලිද පැවැත්විමට කටයුතු යොදන බව සභාපතිවරයා පැවසීය.\r\nමෙම තරගාවලිය පළාත් තරගාවලියක් වුවත් නගරවල නම් යොදා ඇත්තේ නගරවල ජනතාවට අපේ කම දැනිමට බවත් සුමතිපාල මහතා පැවසිය. විස්සකට අධික පිරිසක් කණ්ඩායමට නම්කර සිටියද තරගයට සහභාගීවීම සදහා අනුමැතිය ලබාදී තිබෙන්නේ ක්‍රීඩකයින් 15 දෙනෙකු පමණි. අවසන් ක්‍රීඩකයින් 15 දෙනා තේරීමේ වගකීම කණ්ඩායම් නායකයා, පුහුණුකරු සහ කළමණාකරුට ලබාදී ඇති අතර 15 දෙනෙකු තේරීමෙන් පසුව ඉතිරිවන ක්‍රීඩකයින් හටද අවස්ථාවල ලබාදෙන බව සුමතිපාල මහතා පැවසීය. මේ වනවිට ක්‍රීඩකයින් බොහෝ දෙනෙක් ආබාධයන්ට ලක්ව ඇති බවත් එම ක්‍රීඩකයින් වෙනුවට 15 දෙනෙකු තේරීමෙන් පසුව ඉතිරිවන ක්‍රීඩකයින් ආදේශ කළ හැකි බවත් ඔහු වැඩිදුරටත් පැවසිය.\r\nකණ්ඩායමේ හතරේ නායකයින් වන මහනුවර කණ්ඩායමේ නායක ඇන්ජලෝ මැතිව්ස්, කොළඹ කණ්ඩායමේ නායක දිනේෂ් චන්දිමාල්, ගාල්ල කණ්ඩායමේ නායක සුරංග ලක්මාල් සහ දඹුල්ල කණ්ඩායමේ දිමුත් කරුණාරත්න මාධ්‍ය හමුව අමතමින් මෙවැනි තරගාවලියක් මගින් තරුණ ක්‍රීඩකයින්ට අවස්ථාවක් ලබාදීම පිළිබඳව ක්‍රිකට් ආයකනයට ස්තූතිවන්ත වූහ.\r\nතරග ජයග්‍රහණය කිරීමට උත්සහ කරන ගමන් ක්‍රීඩාවේ ජීව ගුණය පවත්වා ගැනීමට කටුයුතු කරන ලෙස නායකවරුන් විසින් තරුණ ක්‍රීඩකයින්ගෙන් ඉල්ලා සිටියහ.",
        "date": "2018-03-27 20:22:31 ",
        "sid": "448",
        "title": "මැතිව්ස් බලාපොරොත්තු සහගතව",
        "wid": "1"
    },
    {
        "category": "ක්‍රිකට්",
        "content": "ජවේරියා ඛාන්ගේ (52) සහ බිස්මා මාරූෆ්ගේ (42)  පිතිහරඹය හමුවේ ශ්‍රී ලංකා කාන්තා කණ්ඩායමට එරෙහිව එස්.එස්.සී ක්‍රීඩාංගණයේදී පැවැති පළමු විස්සයි20 තරගය ජය ගැනීමට පාකිස්තාන කාන්තා කණ්ඩායම අද (28 වැනිදා) සමත්විය. \r\nමේ අනුව තරග 3 කින් සමන්විත විස්සයි20 තරගාවලිය 1-0 ක් ලෙස පෙරමුණ ගැනීමට පාකිස්තාන කාන්තා කණ්ඩායම සමත්විය.\r\nජයග්‍රහණය සදහා ලකුණු 125 ක ඉලක්කයක් පාකිස්තාන කණ්ඩායම හඹාගියද පන්දුවට පහරදෙමින් සිටි ක්‍රීඩිකාවන් තණතීරුව මත දිවයෑම හේතුවෙන් දඩුවම් ලකුණු 5 ක් ශ්‍රී ලංකා කණ්ඩායමට හිමිවිය. එම හේතුවෙන් ජයග්‍රහණය සඳහා පැවැති ලකුණු 125 ක ඉලක්කය ලකුණු 130 ක් දක්වා වැඩිවිය. එසේ වුවද ඕවර 19.5 කදී කඩලු 9 ක් දැවී තරගයේ ජය තහවුරු කරගැනීමට පාකිස්තාන් ක්‍රීඩිකාවෝ සමත්වූහ.\r\nසිවුවැනි විස්සයි20 අර්ධ ශතකය පන්දු 33 කදී ලබාගත් ජවේරියා ඛාන් කඩුල්ල මුවා කිරීමේ වරදට හසුව දැවීයනවිට පන්දු 36 කදී හතරේ පහර 8 ක් සමගින් ලකුණු 52 ක් රැස්කර සිටියාය. ජවේරියා ඛාන්ට අනගි සහයක් ලබාදුන් බිස්මා මාරූෆ් අවාසනාවන්ත දුවද්දී දැවීයාමකට හසුව දැවී යනවිට පන්දු 31 කදී හතරේ පහර 6 ක් සමගින් ලකුණු 42 ක් ලබාසිටියාය.\r\nතෙවැනි කඩුල්ල සදහා පන්දු 46 කදී ලකුණු 60 ක සම්බන්ධතාවයක් ගොඩනගමින් ජවේරියා ඛාන් සහ බිස්මා මාරූෆ් තරගයේ ජයග්‍රහණය පාකිස්තාන කණ්ඩායමට පහසුකර දුන්නද දඩුවම් ලකුණු 5 ක් ශ්‍රී ලංකා කණ්ඩායමට හිමිවීම හේතුවෙන් තරගයේ ස්භාවය තියුණු මුහුණුවරක් ගත්තේය.\r\nබිස්මා මාරූෆ්ගේ සහ නෂ්රා සන්ධූගේ දුවද්දී දැවීයාම් සිදුවූ අවස්ථා දෙකෙහිදීම පන්දු යවන්නියගේ ඇගේ වැදී පිතිකාරියන් බිම වැටීම හේතුවෙන් එම දැවීයාම් සම්බන්ධයෙන් ප්‍රශ්ණකාරී තත්ත්වයක් ඇතිවිය.\r\nශ්‍රී ලංකා නායිකාව විසින් පන්දු යවන්නියන් හතදෙනෙකු යොදාගත්තද සාර්ථක ප්‍රතිඵල අත්කර ගැනීමට නොහැකිවූවාය. සුගන්දිකා කුමාරී ඕවර 4 ක් යවමින් ලකුණු 23 කට කඩුලු 3 ක් දවාගැනීමට සමත්වූ අතර උදේශිකා ප්‍රබෝධනි ඕවර 4 ලකුණු 16 කට සීමාකරමින් කඩුල්ලක් දවාගැනීමට සමත්වූවාය.\r\nඅනුෂ්කා සංජීවනීගේ (61) සහ නිලක්ෂි ද සිල්වාගේ (නොදැවී 35) පිතිහරඹය හමුවේ පළමුව පන්දුවට පහරදුන් ශ්‍රී ලංකා කණ්ඩායම ඕවර 20 අවසානයේ කඩුලු 6 ක් දැවී ලකුණු 124 ක් රැස්කිරීමට සමත්විය.\r\nලකුණු 38 කට කඩුලු 5 ක් දැවී දැඩි අසීරූ අඩියක සිටි ශ්‍රී ලංකා ඉනිම ගොඩනැගූ අනුෂ්කා සංජීවනී සහ නිලක්ෂි ද සිල්වා හයවැනි කඩුල්ල සදහා පන්දු 68 කදී ලකුණු 84 ක සම්බන්ධතාවයක් පැවැත්වූහ.\r\nපන්දු 50 කදී සිය මංගල විස්සයි20 අර්ධ ශතකය ලබාගත් අනුෂ්කා සංජීවනී ඉනිම නිමාවන්ට පන්දුවක් තිබියදී දුවද්දී දැවීයාමට හසුව දැවී යන විට ලකුණු 61 ක් රැස්කර සිටියාය. පන්දු 58 කට මුහුණදුන් අනුෂ්කා සංජීවනීගේ ඉනිමට හතරේ පහර 8 ක් ඇතුළත් විය.\r\nඅනුෂ්කා සංජීවනීට අනගි සහයක් ලබාදුන් නිලක්ෂි ද සිල්වා ඉනිම නිමාවන තෙක් කඩුල්ලේ රැඳී සිටිමින් පන්දු 34 කදී හතරේ පහර 2 ක් සමගින් ලකුණු 35 ක් රැස්කළාය. ශ්‍රී ලංකා ලකුණු පුවරුව ලකුණු 18 ක් වනවිට පළමු කඩුල්ල ලෙස චමරි අතපත්තු සහ දෙවැනි කඩුල්ල ලෙස හසිනි පෙරේරා දවාගැනීමට සානා මීර් සමත්වූවාය.\r\nඕවර 4 ලකුණු 18 කට සීමා කරමින් ඉමල්කා මෙන්ඩිස් සහ රෙබෙකා වැන්ඩට් දවාගත් ඩයනා බේග් දක්ෂ පන්දු යැවීමක නිරත වූවාය. \r\nකාසියේ වාසිය දිනාගත් පාකිස්තාන කණ්ඩායමේ නායිකා බිස්මා මාරූෆ් පළමුව පන්දු රැකීමට තීරණය කළාය.",
        "date": "2018-03-28 10:45:47",
        "sid": "449",
        "title": "පාකිස්තානයට කඩුල්ලක තියුණු ජයක්",
        "wid": "1"
    },
    {
        "category": "ක්‍රිකට්",
        "content": "පන්දුව පළුදු කිරීමට කුමන්ත්‍රණය කිරීම සහ ඒ සඳහා නවක ක්‍රීඩකයකු යොදාගැනීමට වරදකරුවන්  වීම හේතුවෙන්  ඕස්ට්‍රේලියානු ක්‍රිකට් නායක ස්ටීවන් ස්මිත්ට සහ උපනායක ඩේවිඩ් වෝනර්ට වසරක ක්‍රිකට් තහනමක් පැනවීමට ඕස්ට්‍රේලියානු ක්‍රිකට් ආයතනය තීරණය කර තිබේ. මේ දෙදෙනාටම වසර දෙකක් යනතුරු කණ්ඩායම මෙහෙයවීමද තහනම් කර ඇත.\r\nපන්දුව පළුදු කළ ක්‍රීඩකයා වූ කැමරන් බැන්ක්‍රොෆ්ට මාස 9 ක ක්‍රිකට් තහනමක් පනවා තිබේ.\r\nමෙම සිදුවීම මුල්කරගෙන ස්ටීවන් ස්මිත්ට අන්තර්ජාතික ක්‍රිකට් සභාව විසින් ටෙස්ට් තරගයක් තහනම් කරන ලදි.\r\nඑහෙත් සිද්ධිය සම්බන්ධයෙන් තමන්ගේම පරීක්ෂණයක් කළ ඕස්ට්‍රේලියානු ක්‍රිකට් ආයතනය  සිද්ධියට සම්බන්ධ තිදෙනාටම වඩා  බරපතළ දඬුවම් නියම කර ති⁣බේ.",
        "date": "2018-03-28 14:44:19",
        "sid": "450",
        "title": "ස්මිත්ට - වෝනර්ට වසරක තරග තහනමක්",
        "wid": "1"
    },
    {
        "category": "ක්‍රිකට්",
        "content": "‘ඩයලොග් 4G - සන්ඬේ ටයිම්ස්’ වසරේ ජනප්‍රියම පාසල් ක්‍රිකට් ක්‍රීඩකයා තේරීමේ තරගයේ (2018) 25 වැනි සතිය නිමාවන විට නැගී එන පාසල් කාණ්ඩයේ පෙරමුණට පැමිණීමට එම කාණ්ඩයේ දෙවැනි ස්ථානයේ රැදී සිටි රත්නපුර ශාන්ත ඇලවීෂියස් විදුහලේ කෙනුල ගුණරත්න සමත්ව සිටියි. ගෙවී ගිය සතියේදී ලබාගත් ඡන්ද 3,852 ත් සමගින් මේ වන විට ඔහු ලබා සිටින මුළු ඡන්ද සංඛ්‍යාව 22,084 කි. \r\n කෙනුල නැගී එන පාසල් කාණ්ඩයේ පෙරමුණට පැමිණියේ ඉකුත් සතිය නිමාවන තෙක්ම එම කාණ්ඩයේ පෙරමුණ ගෙන සිටි කොළඹ කේරි විදුහලේ දෙනුවන් පෙරේරා දෙවැනි ස්ථානයට ඇද දමමිනි. මේ වන විට ඡන්ද 21,494 ක් ලබා සිටින දෙනුවන් ගෙවී ගිය සතියේදී ලබාගෙන ඇති ඡන්ද සංඛ්‍යාව 2942 කි. ඒ අනුව තරගයේ අවසන් සතිය ක්‍රියාත්මක වන විට ඔවුන් දෙදෙනා අතර පවතින පරතරය ඡන්ද 590 ක් පමණි. \r\n ගල්කිස්ස සාන්ත තෝමස් විදුහලේ ඩෙලන් පීරිස් ඡන්ද 32,189 ක් ලබා තවදුරටත් සමස්ත ලංකා පාසල් කාණ්ඩයේ පෙරමුණේ රැදී සිටින අතර ගෙවී ගිය සතිය තුළදී ඔහු සිය ඡන්ද ගොන්නට තවත් ඡන්ද 1598 ක් එක්කරගෙන තිබේ. \r\nඉකුත් සතිය තුළදී සමස්ත ලංකා පාසල් කාණ්ඩයේ දෙවැනි ස්ථානයට පැමිණි කොළඹ ඩී.එස්. සේනානායක විදුහලේ විහන් ගුණසේකර ගෙවී ගිය සතියේදී ලබාගත් ඡන්ද 2519 ත් සමගින් සිය මුළු ඡන්ද සංඛ්‍යාව 23,201 ක් දක්වා ඉහළ දමාගෙන සිටියි. විහන්ගේ ඉහළ යෑමත් සමග සමස්ත ලංකා පාසල් කාණ්ඩයේ තෙවැනි ස්ථානයට ඇද වැටුණ බම්බලපිටිය ශාන්ත පීතර විදුහලේ සචින් සිල්වා මේ වන විට ඡන්ද 19,931 ක් ලබා සිටින අතර ගෙවී ගිය සතියේදී ඔහු ලබා ගෙන ඇත්තේ ඡන්ද 829 ක් පමණි. \r\n බාලිකා පාසල් කාණ්ඩයේ පෙරමුණ ගෙන සිටින නුගේගොඩ අනුලා විදුහලේ හර්ෂිතා සමරවික්‍රම සිය ඡන්ද සංඛ්‍යාව 20,753 ක් දක්වා වර්ධනය කරගෙන ඇති අතර එම කාණ්ඩයේ දෙවැනි ස්ථානයේ පසුවන ගම්පහ රත්නාවලී විදුහලේ පබසරා රණබාහු ලබා සිටින ඡන්ද සංඛ්‍යාව 8,204 කි. ඒ අනුව ඔවුන් දෙදෙනා අතර පළමු සහ දෙවැනි ස්ථාන සඳහා පවතින පරතරය ඡන්ද 12,549 කි. \r\n මෙම තරගයට අදාළ අවසන් කූපන්පත මේ මස 25 වැනිදා ‘සන්ඬේ ටයිම්ස් පුවත්පතේ පළවූ අතර කූපන්පත් බාරගැනීම මේ මස 29 වැනිදා මධ්‍යහන 12.00 න් අවසන් වේ. එහෙත් www.dialog.lk/cricket යන වෙබ් අඩවියට පිවිසීමෙන් අන්තර් ජාලය ඔස්සේ මනාප පළ කිරීම සඳහා අප්‍රේල් මස 5 වැනිදා දක්වා පාඨකයන්ට අවස්ථාව හිමිවේ. \r\n කූපන්පත් මගින් යොමු කෙරෙන මනාප සහ අන්තර් ජාලය මගින් පළකරන මනාප සතිපතා ගණනය කෙරෙන අතර එහි නිල ප්‍රතිඵල ‘සන්ඬේ ටයිම්ස්’ පුවත්පතේ මෙන්ම ‘සන්ඬේ ටයිම්ස්’ වෙබ් අඩවියේද ‘ලංකදීප’ පුවත්පතේ සහ ‘කෙළිමඬළ’ වෙබ් අඩවියේද පළකෙරේ. ",
        "date": "2018-03-28 16:06:53",
        "sid": "451",
        "title": "කෙනුල නැගී එන පාසල් කාණ්ඩයේ පෙරමුණට",
        "wid": "1"
    },
    {
        "category": "ක්‍රිකට්",
        "content": "පන්නිපිටිය ධර්මපාල විදුහල හා මාතර රාහුල විද්‍යාලය අතර 07 වැනි වරටත් පැවැත්වෙන රුහුණු මායා හටන( මහා ක්‍රිකට් තරගය හෙට (30දා) සහ අනිද්දා (31දා) මාතර උයන්වත්ත ක්‍රීඩාංගණයේදී පැවැත්වේ.\r\nධර්මපාල විදුහල් කණ්ඩායමඅවිශ්ක හසරින්දගේ නායකත්වය යටතේ තරග බිමට පිවිසෙන අතරල සංජය දේවපුර මහතා කණ්ඩායම් පුහුණුකරු ලෙස කටයුතු කරයිගයුරාජ් චලක මෙවර රාහුල විදුහල් කණ්ඩායමට නායකත්වය ලබාදෙන අතර, ප්‍රධාන පුහුණුකරු ලෙස පී.අයි.ඩබ්. ජයසේකර මහතා කටයුතු කරයි.\r\nඅතීත ශ්‍රී ලංකා ‍බෙදීම්වලට අනුව රුහුණු ප්‍රද්‍ෙශයේ  රාහුල විද්‍යාලය පිහිටා තිබීමත්, මායා ප්‍රද්‍ෙශයේ ධර්මපාල විදුහල පිහිටා තිබීමත් හේතුවෙන් මෙම තරගයට රුහුණු මායා හටන යන අන්වර්ථ නාමය ලැබී තිබේ. දෙවිදුහල්හි මේ දක්වා පැවැති තරගයන්ට අනුව ලැබූ එකම ජයග්‍රහණය ධර්මපාල විදුහල 2015 වසරේදී ලැබූ ජයග්‍රහණය වේ. ඒ හැරෙන්නට පසුගිය වසරේ මෙන්ම මේ දක්වා පැවැති සියලුම තරග ජය පරාජයෙන් තොරව අවසන්වී තිබේ.\r\n ශ්‍රී ලංකා විස්සයි20 කණ්ඩායම නියෝජනය කළ මේ වන විට ක්‍රිකට් ක්‍රීඩාවෙන් විශ්‍රාම ගෙන ඇති චින්තක ජයසිංහ ධර්මපාල විදුහලේ ආදි සිසුවෙකු වන අතර, වත්මන් ටෙස්ට්, එක්දින හා විස්සයි20 ක්‍රීඩක සුරාජ් රන්දිව් රාහුල විදුහලේ ආදි සිසුවෙකි.\r\nඅන්තර් පාසල් ක්‍රිකට් කණ්ඩායම් ශ්‍රේණිගත කිරීම්වලට අනුව පළමු කාණ්ඩයෙන් ක්‍රීඩා කරන ධර්මපාල විදුහල මෙවර අන්තර් පාසල් ලීග් ක්‍රිකට් තරගාවලියේ තරග 13කට සහභාගි වී පූර්ණ තරග ජයග්‍රහණයක් හා පළමු ඉනිමේ ජයග්‍රහණ 04ක් ලබා ගැනීමට සමත්ව තිබේ. \r\nඑමෙන්ම පාසල් ලීග් ක්‍රිකට් තරගාවලියේ දෙවැනි කාණ්ඩයෙන් ක්‍රීඩා කරන මාතර රාහුල විද්‍යාලය තරග 17කට සහභාගි වී පූර්ණ ජයග්‍රහණයක්  හා පළමු ඉනිමේ ජයග්‍රහණ 11ක් වාර්තා කර ඇත.\r\nමෙවර සත්කාරක පාසල ලෙසින් මාතර රාහුල විද්‍යාලය කටයුතු කරයි. දෙවිදුහල් අතර එක්දින තරගය අප්‍රේල් මස 01දා මාතර උයන්වත්ත ක්‍රීඩාංගණයේදී පැවැත්වේ.",
        "date": "2018-03-29 16:13:28",
        "sid": "452",
        "title": "රුහුණු මායා හටන අද සහ හෙට මාතරදී",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව සහ පාකිස්තානය අතර කොළඹ එන්.සී.සී ක්‍රීඩාංගණයේදී අද (30 වැනිදා) පැවැති දෙවැනි කාන්තා විස්සයි20 ක්‍රිකට් තරගයෙන් කඩුලු 7 ජයක් අත්කර ගැනිමට ශ්‍රී ලංකාව සමත් විය. එම ජයග්‍රහණයත් සමග දෙරට අතර පැවැත්වෙන තරග 3 කින් සමන්විත විස්සයි20 තරගාවලිය 1-1 ක් ලෙස සම කිරීමටද ශ්‍රී ලංකාවට හැකිවිය. \r\nජයග්‍රහණය සඳහා ලකුණු 73 ක ඉලක්කයක් හඹාගිය ශ්‍රී ලංකා ක්‍රීඩිකාවෝ ඕවර 14.2 ක් අවසානයේ කඩුලු 3 ක් පමණක් දැවී එම ඉලක්කය පසුකර ගියහ. පන්දු 29 කදී හතරේ පහර 2 ක් සමග නොදැවී ලකුණු 19 ක් රැස්කළ රෙබේකා වැන්ඩොට් ශ්‍රී ලංකා කණ්ඩායමේ ජයග්‍රහණය තහවුරු කළාය. \r\nපළමු තරගයේදී අර්ධ ශතකයක් ලබාගත් ආරම්භක පිතිකාරිණි අනුෂ්කා සංජීවනී, පන්දු 27 කදී හතරේ පහරක් සමග ලකුණු 20 ක් රැස්කරමින් ශ්‍රී ලංකා කණ්ඩායමේ ජයග්‍රහණය සඳහා මනා අඩි තාලමක් දැමුවාය. \r\nකාසියේ වාසිය දිනා පළමුවෙන් පන්දුවට පහරදුන් පාකිස්තාන කණ්ඩායම ලකුණු 72 කට සීමා කිරීමට ශ්‍රී ලංකා පන්දු යවන්නියෝ සමත් වූහ. එහිදී විශිෂ්ට පන්දු යැවීමක නිතර වූ ශෂිකලා සිරිවර්ධන  ලකුණු 9 කට කඩුලු 4 ක් බිඳහෙළමින් සිය ක්‍රීඩා දිවියේ හොඳම විස්සයි20 පන්දු යැවීම ප්‍රදර්ශනය කළාය. \r\nපාකිස්තාන ඉනිමේ 8 වැනි ඕවරය යැවීම සඳහා කැඳවුම් ලැබූ ශෂිකලා, එම ඕවරයේ දෙවැනි සහ සිවුවැනි පන්දුවලදී ආරම්භක පිතිකාරිණී නයිඩා ඛාන් (5) සහ නායිකා බිස්මා මරූෆ් (20) පිටියෙන් ඉවත් කළ අතර ඉන් පසුව යැවූ ඕවරයේ දෙවැනි පන්දුවේදී ජවේරියා ඛාන් (3) කඩුල්ල මුවා කිරීමේ වරදට හසුකර ගැනීමටද සමත් වූවාය. පාකිස්තාන ඉනිමේ අවසන් කඩුල්ලටද හිමිකම් කී ශෂිකලා, එහිදී ගුලාම් ෆාතිමාගේ කඩුල්ල බිඳ දැමුවේ ඇය ලකුණු ලබාගැනීමටත් පෙරාතුවය. \r\nපාකිස්තාන ඉනිම අඩු ලකුණු සංඛ්‍යාවකට සීමා කිරීම සඳහා ශෂිකලාට අනගි සහායක් දුන් සුගන්දිකා කුමාරි, 17 වැනි ඕවරයේ පිට පිටම යැවූ පන්දු දෙකකදී සානා මීර් (13) සහ නෂ්රා සන්ධු (0) ආපසු ක්‍රීඩාගාරය වෙත හරවා යැවූවාය. එහිදී සිය ඕවර 4 ලකුණු 15 කට සීමා කිරීමටද සුගන්දිකා සමත් වූවාය. \r\nඕෂදී රණසිංහ සහ උදේශිකා ප්‍රබෝදිනී එක් කඩුල්ල බැගින් දවාගනිමින්ද, හසිනි පෙරේරා සහ අනුෂ්කා සංජීවනී දුවද්දී දවාගැනිම් වලට දායක වෙමින්ද පාකිස්තාන පිතිකාරිණියන් පීඩනයට පත්කළහ.",
        "date": "2018-03-30 10:39:12",
        "sid": "453",
        "title": "ශ්‍රී ලංකා ක්‍රීඩිකාවෝ තරගාවලිය සම කරති",
        "wid": "1"
    },
    {
        "category": "ක්‍රිකට්",
        "content": "",
        "date": "2018-03-30 15:37:45",
        "sid": "454",
        "title": "ශ්‍රී ලංකා - පාකිස්තාන දෙවැනි කාන්තා විස්සයි20 තරගය",
        "wid": "1"
    },
    {
        "category": "ක්‍රිකට්",
        "content": "දිමුත් සම්පත්ගේ විශිෂ්ට පන්දු යැවීම හමුවේ පාදුක්ක සිරි පියරතන මහ විද්‍යාලය සහ හොරණ රාජකීය විද්‍යාලය අතර මත්තේගොඩ යුදහමුදා ක්‍රීඩාංගණයේදී පැවැති “පළමු රන්දම් හටන” වාර්ෂික මහ ක්‍රිකට් තරගයේදී ඉනිමක සහ ලකුණු 68 ක ජයක් හිමිකර ගැනීමට පාදුක්ක සිරි පියරතන මහ විද්‍යාලය අද (30 වැනිදා) සමත්විය.\r\nකාසියේ වාසිය දිනාගත් පාදුක්ක සිරි පියරතන මහ විද්‍යාලය පළමු ඉනිම සදහා සියලුදෙනා දැවී ලකුණු 224 ක් රැස්කිරීමට සමත්විය. සඳරු ශනිල්ක සහ කවිඳු ඉසුවර අර්ධ ශතක රැස්කරමින් පාදුක්ක සිරි පියරතන මහ විද්‍යාලය ලකුණු 200 සිමාවෙන් ඔබ්බට රැගෙන යාමට ඔවුන් සමත්වූහ.\r\nපන්දුවෙන් දස්කම් දැක්වූ රුක්ෂාන් ශානුක ලකුණු 37 කට කඩුලු 5 ක් දවාගනිමින් පාදුක්ක සිරි පියරතන මහ විද්‍යාලය අඩපණ කිරීමට සමත්වූ අතර කුමේෂ් උමිඳු ලකුණු 19 කට කඩුලු 2 ක් දවාගත්තේය.\r\nවමතින් පාදඟ පන්දු යවන ක්‍රීඩක දිමුත් සම්පත් ලකුණු 38 කට කඩුලු 7 ක් දවාගනිමින් හොරණ රාජකීය විද්‍යාලයීය පළමු ඉනිම ලකුණු 93 කට සීමාකරමින් පන්දුවෙන් දස්කම් දැක්වීය. සඳරු සමින්ත ලකුණු 20 කට කඩුලු 2 ක් දවාගනිමින් දිමුත් සම්පත්ට අනගි සහයක් ලබාදුන් අතර ලකුණු 31 ක් ලබාගත් රුක්ෂාන් චානක හොරණ රාජකීය විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්විය.\r\nලකුණු 131 ක් පසුපසින් සිට පිට පිට සිය දෙවෙනි ඉනිම ඇරඹූ හොරණ රාජකීය විද්‍යාලයට සියලුදෙනා දැවී රැස්කිරීම හැකිවූයේ ලකුණු 63 ක් පමණි. දෙවැනි ඉනිමේදීද විශිෂ්ට පන්දු යැවීමක නිරතවූ දිමුත් සම්පත් ලකුණු 22 කට කඩුලු 8 ක් දවාගනිමින් හොරණ රාජකීය විද්‍යාලය අන්ත අසරණ කර දැමීමට සමත්විය.\r\nලකුණු 60 කට කඩුලු 15 ක් දවාගත් පාදුක්ක සිරි පියරතන මහ විද්‍යාලයේ තරගයේ දක්ෂතම ක්‍රීඩකයා ලෙස සම්මාන දිනාගන්නා විට එම විදුහලේම සඳරු ශනිල්ක දක්ෂතම පිතිකරුවා ලෙස සම්මාන දිනාගත්තේය.\r\nදක්ෂතම පන්දු යවන්නා ලෙස හොරණ රාජකීය විද්‍යාලයේ රුක්ෂාන් ශානුක සම්මාන දිනාගන්නා විට දක්ෂතම පන්දු රකින්නා ලෙස එම විදුහලේම සහන් දිව්‍යාංජන සම්මාන හිමිකර ගත්තේය.",
        "date": "2018-03-30 17:41:57",
        "sid": "455",
        "title": "දිමුත් සිරි පියරතනයට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "රී ලංකා ක්‍රිකට් කණ්ඩායමේ අරම්භක පිතිකරු කුසල් ජනිත් පෙරේරාට 11 වන ඉන්දිය ප්‍රිමියර් ලීග් තරගවාරයේදි සන්රයිසස් හයිද්‍රාබාද් කණ්ඩායම සමග එක් වීමට අවස්ථාව උදා වී තිබේ. ඔහුට සන්රයිසස් හයිද්‍රාබාද් කණ්ඩායම සමග එක් වීමට අවස්ථාව හිමි වී ඇත්තේ ඔස්ට්‍රේලියානු ක්‍රිකට් කණ්ඩායමේ උප නායක ඬේවිඞ් වෝනර්ගේ හිදැස පිරවීම සඳහාය.\r\nගෙවීගිය මාස කිහිපය තුළදී ඔහු ක්‍රීඩා පිටිය තුළ දැක්වු දක්ෂතා සැලකිල්ලට ගෙන සන්රයිසස් කණ්ඩායමට එක් කර ගැනිමට නියමිතය. එමෙන්ම තම කණ්ඩායමට ඔහුගෙන් සර්ථක ආරම්භයක් තරගාවලියට ලබා ගැනිමට හැකි බවත් හයිද්‍රාබාද් කණ්ඩායමේ නිළධාරින් ප්‍රකාශ කර තිබේ.\r\nදකුණු අප්‍රිකාව සහ ඔස්ට්‍රේලියාව අතර පැවති ටෙස්ට් තරගාවලිය අතරතුර පන්දුව පළුදු කිරීමට අනුබල දීම හේතුවෙන් ඔස්ට්‍රේලියානු ක්‍රිකට් නායක ස්ටිව් ස්මිත්ට සහ උප නායක ඬේවිඞ් වෝනර් දෙදෙනාම වසරක තරග තහනමකට ලක් කිරිමට ඔස්ට්‍රේලියානු ක්‍රිකට් පාලක මණ්ඩලය පියවර ගත්තේය. කෙසේ වෙතත් මෙම තහනම පැනවීමට පෙරම ඬේවිඞ් වෝනර් සන්රයිසස් හයිද්‍රාබාද් කණ්ඩායමෙන් ඉල්ලා අස්විය.\r\nසන්රයිසස් හයිද්‍රාබාද් කණ්ඩායමේ නිලධාරින් ප්‍රකාශ කර සිටියේ මෙම සියලු සිද්ධි පදනම් කර ගනිමින් ඉන්දිය ප්‍රිමියර් ලීග් තරගාවලියට ක්‍රීඩා කරන තම සංචිතයෙන් ඬේවිඞ් වෝනර්ගේ නම ඉවත් කෙරුනු බවයි.",
        "date": "2018-03-30 17:49:51",
        "sid": "456",
        "title": "කුසල් ජනිත් සන්රයිසස් පිලට",
        "wid": "1"
    },
    {
        "category": "ක්‍රිකට්",
        "content": "ලීඞ්ස් ජාත්‍යන්තර පාසැල් ජාලය ප්‍රථම වරට වාර්ෂික ක්‍රිකට් තරගයක් පැවැත්වීමට කටයුතු යොදා ඇත. මෙම තරගයට ලීඞ්ස් ජාත්‍යන්තර පාසල් ජාලයේ බස්නාහිර පළාත් කණ්ඩායම හා දකුණු පළාත් ලීඞ්ස් පාසල් කණ්ඩායම අතර පැවැත්වේ.\r\nතරගය අප්‍රේල් 01 වැනිදා බණ්ඩාරගම ක්‍රීඩා සංකීර්ණයේ දී පැවැත්වීමට තීරණය කර තිබේ.\r\nලීඞ්ස් දකුණු පළාත් කණ්ඩායම දමිඳු වඩුගේ විසින් මෙහෙයවනු ලබයි. ක්‍රීඩා භාර ආචාර්යවරයා ලෙසින් සමන්ත කුමාර මහතා කටයුතු කරන අතර තුසිත කුමාර මහතා පුහුණුකරුවා වෙයි.\r\nබස්නාහිර පළාත් කණ්ඩායම උමේෂ්  ද සිල්වාගේ නායකත්වය යටතේ තරග වදී. ජුඞ් ප්‍රනාන්දු මහතා කණ්ඩායම බාර නිලධාරියා වශයෙන් කටයුතු කරයි. චන්න ප්‍රසාද් මහතා පුහුණුකරු ධුරය දරයි.",
        "date": "2018-03-30 19:06:59",
        "sid": "457",
        "title": "ලීඩ්ස් වාර්ෂික ක්‍රිකට් තරගය ඉරිදා බණ්ඩාරගමදී",
        "wid": "1"
    },
    {
        "category": "ක්‍රිකට්",
        "content": "මාතර රාහුල විද්‍යාලය සහ පන්නිපිටිය ධර්මපාල විද්‍යාලය අතර මාතර උයන්වත්ත ක්‍රීඩාංගණයේදී අද (30  වැනිදා) ආරම්භවූ 7 වැනි ‘ස්වර්ණ සිංහ සංග්‍රාමය’ වාර්ෂික මහ ක්‍රිකට් තරගයේ පළමු දිනය අවසන් වනවිට පන්දුවට පහරදෙමින් සිටි මාතර රුහුල විද්‍යාලය පළමු ඉනිමට කඩුලු 3 ක් දැවී ලකුණු 124 ක් රැස්කර සිටියේය.\r\nමේ වනවිට ලකුණු 6 ක් පසුපසින් සිටින මාතර රාහුල විද්‍යාලය තවත් කඩුලු 7 ක් අතැතිව හෙට දිනයේදී පන්දුවට පහරදීම සදහා පිටියට පිවිසෙනු ඇත.\r\nබිනර සංකෙත් (55) සහ සහන් බණ්ඩාර (53) අර්ධ ශතක රැස්කරමින් පළමු දිනයේ වැඩි ගෞරව මාතර රාහුල විද්‍යාලයට ලබාදුන් අතර දැවී ගිය කඩුලු තුනටම වගකීමට පන්නිපිටිය ධර්මපාල විද්‍යාලයේ චමිඳු සමරසිංහ සමත්විය.\r\nසසිත් මනුරංගගේ සහ සජිත රාජපක්ෂගේ පන්දු යැවීම හමුවේ කාසියේ වාසිය දිනා පළමුව පන්දුවට පහරදුන් පන්නිපිටිය ධර්මපාල විද්‍යාලයට පළමු ඉනිමේදී රැස්කිරීමට හැකිවූයේ ලකුණු 130 ක් පමණි.\r\nවිශිෂ්ට පන්දු යැවීමක නිරතවූ සසිත් මනුරංග ලකුණු 25 කට කඩුලු 6 ක් දවාගත් අතර සජිත රාජපක්ෂ ලකුණු 36 කට කඩුලු 4 ක් දවාගැනීමට සමත්විය.\r\nලකුණු 44 ක් රැස්කළ මලිත් සඳකැළුම් පන්නිපිටිය ධර්මපාල විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්විය.\r\nහෙට (31 වැනිදා) තරගයේ දෙවැනි සහ අවසන් දිනයයි.",
        "date": "2018-03-30 19:14:02 ",
        "sid": "458",
        "title": "පළමු දිනයේ වැඩි වාසි රාහුලයට",
        "wid": "1"
    },
    {
        "category": "ක්‍රිකට්",
        "content": "අන්තර් පළාත් සිවුදින ක්‍රිකට් තරගාවලියේ ගාල්ල කණ්ඩායම සහ කොළඹ කණ්ඩායම අතර හම්බන්තොට මහින්ද රාජපක්ෂ ජාත්‍යන්තර ක්‍රීඩාංගණයේදී පැවැත්වෙන තරගයේ පළමු දිනය වූ අද (30 වැනිදා) තරගය නතර කරන විට පන්දුවට පහරදෙමින් සිටි ගාල්ල කණ්ඩායම සිය පළමු ඉනිම වෙනුවෙන් කඩුලු 6 ක් දැවී ලකුණු 321 ක් ලබා සිටියේය.\r\nදිනය නිමාවන තෙක්ම එක් අන්තයක් රැකගනිමින් ඉතා ඉවසිවන්ත පිතිහරඹය නිතර වූ රොෂේන් සිල්වා හතරේ පහර 10 ක් සමග ලකුණු 146 ක් ලබා නොදැවී කඩුල්ලේ රැදී සිටියේය. තරගය නතර විට අනෙක් අන්තයේ රැදී සිටි නිසල තාරක දිනය නිමාවන තෙක්ම ලකුණු ලබාගැනීම අරඹා තිබුණේ නැත.\r\nදිල්රුවන් පෙරේරා විසින් අද දිනයේ යවන ලද අවසන් ඕවරයේ පස්වැනි පන්දුවේදී විෂ්ව ප්‍රනාන්දු අතට උඩ පන්දුවක් දෙමින් චතුරංග ද සිල්වා දැවීයෑම නිසා නිසල තාරකට එක් පන්දුවකට පමණක් මුහුණදීම සඳහා ක්‍රීඩාංගණයට පැමිණීමට සිදුවිය. අර්ධ ශතකයට ලකුණු 3 ක් පමණක් පසුපසින් සිටියදී දැවීගිය චතුරංගගේ ඉනිම හයේ පහර 3 කින් සහ හතරේ පහර 2 කින් සමන්විත විය.\r\nමුළු ලකුණු සංඛ්‍යාව 22 ක් වන විට ගාල්ල කණ්ඩායමේ මුල් පිතිකරුවන් සිවුදෙනාම ආපසු ක්‍රීඩාගාරය වෙත හරවා යැවීමට කොළඹ කණ්ඩායමේ පන්දු යවන්නෝ සමත් වූහ. ගාල්ල කණ්ඩායමේ පළමු කඩුල්ල ලෙස ළහිරු මිලන්ත දුවද්දී දවාගැනීමකට හසුකර ගැනීමට කෞෂාල් සිල්වා සමත් වෙද්දී ඔහු එක් පන්දුවකට හෝ මුහුණදී නොසිටියේය.\r\nපන්දු 7 කට මුහුණදී සිටි ඕෂද ප්‍රනාන්දු ලකුණු ලබාගැනීම ආරම්භ කිරීමටත් පෙර පිටියෙන් ඉවත් කළ කවිෂ්ක අංජුල, ඉන් නොනැවතී සදීර සමරවික්‍රමද එක් ලකුණකට ආපසු ක්‍රීඩාගාරයට හරවා යැවූයේ ගාල්ල කණ්ඩායමට ලකුණු 10 දී තෙවැනි කඩුල්ලද අහිමි කරමිනි. ඉන් අනතුරුව ක්‍රියාත්මක වූ ලසිත් ඇඹුල්දෙනිය ලකුණු 18 ක් ලබා සිටි මාධව වර්ණපුරගේ කඩුල්ල බිඳ දමමින් ගාල්ල කණ්ඩායම ඉතා අසීරු අඩියකට ඇද දැමුවේය.\r\n කෙසේ වුවත් ගාල්ල කණ්ඩායම එම අසීරු තත්ත්වයෙන් මුදවාගත් රොෂේන් සිල්වා, නායක දසුන් ශානක (95) සමග එක්ව පස්වැනි කඩුල්ල වෙනුවෙන් ලකුණු 202 ක විශිෂ්ට සම්බන්ධතාවක් ගොඩනැගුවේය. හතරේ පහර 8 ක් සමගින් තරමක් වේගයෙන් ලකුණු රැස්කළ දසුන්ට, දිල්රුවන් පෙරේරාගේ පන්දුවක් කඩුල්ලේ වැදීම නිසා ශතකය පෙනි පෙනී තිබියදී ඉතා අවාසනාවන්ත ලෙස දැවී ගියේය.\r\nදසුන් සමග එක්ව පස්වැනි කඩුල්ල වෙනුවෙන් ගොඩනැගූ සම්බන්ධතාව නිමාවට පත්වුවද එතැනින් නොනැවතුන රොෂේන්, හයවැනි කඩුල්ල වෙනුවෙන් චතුරංග ද සිල්වා (47) සමග එක්ව ලකුණු 97 ක සම්බන්ධතාවක්ද ගොඩනැගුවේය.",
        "date": "2018-03-30 19:30:24",
        "sid": "459",
        "title": "රොෂේන් - දසුන් ගාල්ල ඉනිම ගොඩනගති",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකාව සහ පාකිස්තානය අතර කොළඹ එස්.එස්.සී ක්‍රීඩාංගණයේදී අද (31 වැනිදා) පැවැති තෙවැනි විස්සයි20 කාන්තා ක්‍රිකට් තරගයෙන් ලකුණු 38 ක ජයක් ලැබූ පාකිස්තානය දෙරට අතර පැවැති තරග 3 කින් සමන්විත විස්සයි20 තරගාවලිය 2-1 ක් ලෙස ජයගැනිමට සමත් විය.\r\nජයග්‍රහණය සඳහා ලකුණු 114 ක ඉලක්කයක් හඹාගිය ශ්‍රී ලංකා කණ්ඩායමට ඕවර 20 අවසානයේ කඩුලු 8 ක් දැවී ලබාගත හැකි වූයේ ලකුණු 75 ක් පමණි. තරගය නිමාවන තෙක්ම කඩුල්ලේ රැදී සිටි ඉමල්කා මෙන්ඩිස් පන්දු 49 කදී හතරේ පහරක් සමග ලකුණු 25 ක් රැස්කළද, ඇයට ශ්‍රී ලංකා කණ්ඩායම පරාජයෙන් ගළවාගැනිමට නොහැකි විය.\r\nශ්‍රී ලංකා ඉනිමේ බිඳවැටුණ කඩුලු 8 න් 4 ක්ම දුවද්දී දැවීයාම් වීම කැපී පෙනෙන සිදුවීමක් වූ අතර ඉන් දවාගැනීම් දෙකකටම හිමිකම් කීමට පාකිස්තාන කණ්ඩායමේ අතිරේක ක්‍රීඩිකා මුනීබා අලී සමත් වූවාය. සනා මීර් සහ ඩයනා බේග් සෙසු දුවාද්දී දවාගැනීම් දෙකට දායක වූහ.\r\nශ්‍රී ලංකා ඉනිමේ පළමු ඕවරය යැවූ ඩයනා බේග් හමුවේ මුහුණදුන් පළමු පන්දුවේදීම නතාලියා පර්වීස් අතට උඩපන්දුවක් දෙමින් නායිකා චමරි අතපත්තු ආපසු ක්‍රීඩාගාරය වෙත ගියේ ලකුණු ලබාගැනීමටත් පෙරාතුවය.\r\nමුලු ලකුණු සංඛයාව 21 ක් වන විට හතරේ පහර 2 ක් සමග ලකුණු 15 ක් ලබා සිටි අනුෂ්කා සංජීවනී දුවද්දී දැවී යෑමකට හසුව පිටියෙන් ඉවත්ව ගිය අතර එතැන් පටන් ලකුණු 15 ක් ඇතුළත කඩුලු 5 ක් බිඳහෙළීමට පාකිස්තාන ක්‍රීඩිකාවෝ සමත් වූහ.\r\nඑහිදී හසිනි පෙරේරා (8), රෙබේකා වැන්ඩොට් (6) සහ ශෂිකලා සිරිවර්ධන (1) දුවද්දී දැවීයාම් වලට ලක්ව පිටියෙන් ඉවත්ව ගියහ. සානා මීර්ගේ පන්දුවක් හමුවේ නයිඩා ඛාන් අතට උඩ පන්දුවක් දෙමින් නිලක්ෂි ද සිල්වා දැවී ගිය අතර ඕෂදී රණසිංහ දැවී ගියේ බිස්මා මරූෆ්ගේ පන්දුවක් හමුවේ නීඩා දාර්ට උඩපන්දුවක් දෙමිනි.\r\nශ්‍රී ලංකා කණ්ඩායමේ 9 වැනි පිතිකාරිණිය ලෙස පිටියට පිවිසි අමා කාංචනාටද වැඩි වේලාවක් පිටියේ රැදී සිටීමට ඉඩක් නොලැබුණ අතර බිස්මා මරූෆ්ගේ පන්දුවක් හමුවේ කඩුල්ල මුවා කිරීමේ වරදට හසුවෙමින් දැවීයන විට හතරේ පහරක් සමග ඇය ලබා සිටියේ ලකුණු 9 ක් පමණි.\r\nකාසියේ වාසිය දිනූ ශ්‍රී ලංකා කණ්ඩායමේ නායිකා චමරි අතපත්තුගේ ආරාධනයෙන් පළමුවෙන් පන්දුවට පහරදුන් පාකිස්තාන කණ්ඩායම ඕවර 20 අවසානයේදී කඩුලු 6 ක් දැවි ලකුණු 113 ක් ලබාගත්තේය.\r\nපළමු කඩුල්ල වෙනුවෙන් පන්දු 42 කදී ලකුණු 33 ක සම්බන්ධතාවක් ගොඩනැගීමට පාකිස්තාන ආරම්භක පිතිකාරිණියන් වූ සිද්‍රා අමීන් (23) සහ නයිඩා ඛාන් (19) සමත් වූහ. එහෙත් 7 වැනි ඕවරයේ අවසන් පන්දුවේදී නයිඩා ඛන්ගේ කඩුල්ල බිඳදැමූ සුගන්දිකා කුමාරි එම සම්බන්ධතාවට බිඳදැමුවාය.  \r\nඉන් අනතුරුව පිටියට පිවිසි පාකිස්තාන නායිකා බිස්මා මරූෆ්ටද වැඩි වේලාවක් පිටියේ රැදී සිටීමට ඉඩක් නොලැබුණ අතර ශෂිකලා සිරිවර්ධනගේ පන්දුවක් හමුවේ කඩුල්ල මුවා කිරීමේ වරදට හසුවෙමින් දැවීයන විට ඇය ලබා සිටියේ එක් ලකුණක් පමණි.\r\nඕවර 12 ක් නිමාවන තෙක් එක් අන්තයක් ආරක්ෂා කරගෙන පන්දුවට පහරදුන් සිද්‍රා අමීන් (23), සුගන්දිකා කුමාරි යැවූ 13 වැනි ඕවරයේ අවසන් පන්දුවේදී කඩුලු රකින ක්‍රීඩිකා රෙබේකා වැන්ඩොට් අතට උඩපන්දුවක් දෙමින් පාකිස්තාන ඉනිමේ තෙවැනි කඩුල්ල ලෙස පිටියෙන් ඉවත්ව ගියාය.\r\nඅමීන්ගේ දැවීයාමෙන් අනතුරුව ජවේරියා ඛාන් (38) සමග එක්වූ නීඩා දාර් (22) සිවුවැනි කඩුල්ල වෙනුවෙන් පන්දු 34 කදී ලකුණු 41 ක සම්බන්ධතාවක් ගොඩනගමින් පාකිස්තාන කණ්ඩායමේ ලකුණු සංඛ්‍යාව 100 සීමාවෙන් ඔබ්බට රැගෙන ගියාය. පන්දු 38 කදී වාර්තා වූ ජවේරියා ඛාන්ගේ ඉනිමට හතරේ පහර 3 ක් ඇතුළත් වූ අතර පන්දු 16 කදී වාර්තා වූ නීඩා ඛාන්ගේ ඉනිමද හතරේ පහර 3 කින් සමන්විත විය.\r\nඉනිමේ 18 වැනි ඕවරය යැවූ ඕෂදී රණසිංහ එම ඕවරයේ සිවුවැනි සහ අවසන් පන්දුවලදී නිඩා සහ ජවේරියා පිටියෙන් ඉවත් කරමින් පාකිස්තාන කණ්ඩායම අසීරු තත්ත්වයකට ඇද දැමුවාය. එහිදී සුගන්දිකා කුමාරි අතට උඩපන්දුවක් දෙමින් නිඩා දැවී ගිය අතර ජවේරියා දැවී ගියේ නිලක්ෂි ද සිල්වා අතට උඩ පන්දුවක් දෙමිනි.\r\nඅවසන් ඕවරයේ 5 වැනි පන්දුවේදී පාකිස්තාන ඉනිමේ 6 වැනි කඩුල්ල ලෙස නතාලියා පර්විස් දවාගැනීමට අමා කංචනා සමත් වූ අතර හසිනි පෙරේරා අතට උඩ පන්දුවක් දෙමින් දැවීයන විට නතාලියා ලබා සිටියේ එක් ලකුණක් පමණි.",
        "date": "2018-03-31 13:08:15 ",
        "sid": "460",
        "title": "පාකිස්තානය 2-1 කින් ශ්‍රී ලංකාව පරදවයි",
        "wid": "1"
    },
    {
        "category": "ක්‍රිකට්",
        "content": "සංචාරක එංගලන්ත කණ්ඩායම සහ නවසීලන්ත කණ්ඩායම අතර ක්‍රයිස්ට්චර්ච්හි හැග්ලි ඕවල් ක්‍රීඩාංගණයේදී පැවැත්වෙන දෙවැනි ටෙස්ට් ක්‍රිකට් තරගයේ දෙවැනි දිනය වූ අද (31 වැනිදා) තරගය නතර කරන විට පන්දුවට පහරදෙමින් සිටි නවසීලන්ත කණ්ඩායම සිය පළමු ඉනිම වෙනුවෙන් කඩුලු 6 ක් දැවී ලකුණු 192 ක් ලබා සිටියේය.\r\nඒ අනුව නවසීලන්ත කණ්ඩායම තවත් කඩුලු 4 ක් අතැතිව එංගලන්ත කණ්ඩායමට වඩා ලකුණු 115 ක් පසුපසින් සිටින අතර දෙවැනි දිනය නිමාවන විට බී.ජේ. වෙට්ලින් හයේ පහරක් සහ හතරේ පහර 10 ක් සමග ලකුණු 77 ක්ද, ටිම් සවුති හතරේ පහර 2 ක් සමග ලකුණු 13 ක්ද ලබා නොදැවී කඩුල්ලේ රැදී සිටියහ.\r\nලකුණු 36 කට කඩුලු 5 ක් බිඳවැටී අසීරු තත්ත්වයකට පත්ව තිබූ නවසීලන්ත කණ්ඩායම එම තත්ත්වයෙන් ගොඩගත් බී.ජේ. වෙට්ලින්, හයවැනි කඩුල්ල වෙනුවෙන් කොලින් ඩි’ග්‍රෑන්ඞ්හෝම් (72) සමග එක්ව ලකුණු 142 ක සම්බන්ධතාවක්ද ගොඩනැගුවේය. ග්‍රෑන්ඞ්හෝම්ගේ අර්ධ ශතකය හතරේ පහර 7 කින් සමන්විත විය.\r\nදක්ෂ පන්දු යැවීමක නිරත වූ ස්ටුවට් බෝඞ් ලකුණු 38 කට කඩුලු 4 ක් දවාගත්තේ ග්‍රෑන්ඞ්හෝම්ගේ කඩුල්ලද සමගනි. ටොම් ලේතම් (0), රොස් ටේලර් (2) සහ හෙන්රි නිකලස් (0) බ්‍රෝඞ්ගේ පන්දු හමුවේ දැවී ගිය සෙසු නවසීලන්ත පිතිකරුවෝ වූහ. බ්‍රෝඞ්ට අනගි සහායක්දු ජේම්ස් ඇන්ඩසන්, ප්‍රතිවාදීන්ට ලකුණු 43 ක් දෙමින් නායක කේන් විලියම්සන් ලකුණු 22 කටත්, ජීත් රාවල් ලකුණු 5 කටත් පිටියෙන් ඉවත් කළේය.\r\nපළමු දිනය වූ ඊයේ (30 වැනිදා) තරගය නතර කරන විට කඩුලු 8 ක් දැවී ලකුණු 290 ක් ලබා සිටි එංගලන්ත කණ්ඩායමට අද දිනයේදී සිය පළමු ඉනිමට අලුතින් එක්කරගත හැකි වූයේ තවත් ලකුණු 17 ක් පමණි. අද දිනයේදී සිය ටෙස්ට් ක්‍රිකට් දිවියේ 5 වැනි ශතකය ලබාගැනීමට එංගලන්ත කණ්ඩායමේ කඩුලු රකින ක්‍රීඩක ජොනී බෙයාස්ට්‍රෝ (101) සමත් වූ අතර ඔහුගේ ඉනිමට හයේ පහරක් සහ හතරේ පහර 11 ක් අන්තර්ගත විය.\r\nදක්ෂ පන්දු යැවීමක නිරත වෙමින් ලකුණු 62 කට කඩුලු 6 ක් දවාගත් ටිම් සවුති එංගලන්ත පළමු ඉනිම සුනුවිසුණු කර දැමූ අතර ඒ සඳහා ඔහුට අනගි සහායක් දුන් ටේ‍රන්ට් බෝල්ට් ලකුණු 87 කට කඩුලු 4 ක් දවාගත්තේ බෙයාස්ට්‍රෝගේ කඩුල්ලද සමගිනි.",
        "date": "2018-03-31 18:16:45",
        "sid": "461",
        "title": "නවසීලන්තය ලකුණු 115 ක් පසුපසින්",
        "wid": "1"
    },
    {
        "category": "ක්‍රිකට්",
        "content": "අන්තර් පළාත් සිවුදින ක්‍රිකට් තරගාවලියේ දඹුල්ල කණ්ඩායම සහ මහනුවර කණ්ඩායම අතර කටුනායක නිදහස් වෙළඳ කලාප ක්‍රීඩාංගණයේදී පැවැත්වෙන තරගයේ දෙවැනි දිනය වූ අද (31 වැනිදා) තරගය නතර කරන විට පන්දුවට පහරදෙමින් සිටි මහනුවර කණ්ඩායම සිය පළමු ඉනිම වෙනුවෙන් කඩුලු 3 ක් දැවී ලකුණු 232 ක් ලබා සිටියේය.\r\nඒ අනුව මහනුවර කණ්ඩායම කඩුලු 7 ක් අතැතිව දඹුල්ල කණ්ඩායමට වඩා තවත් ලකුණු 248 ක් පසුපසින් සිටින අතර දෙවැනි දිනය නිමාවන විට නායක නිරෝෂන් දික්වැල් හතරේ පහර 5 ක් සමග ලකුණු 55 ක්ද, ප්‍රියමාල් පෙරේරා හතරේ පහර 4 ක් සමග ලකුණු 25 ක්ද ලබා නොදැවී කඩුල්ලේ රැදී සිටියහ. තරගය නතර කරන විට ඔවුන් දෙදෙනා එක්ව මහනුවර ඉනිමේ තෙවැනි කඩුල්ල වෙනුවෙන් ගොඩනගා තිබූ නොබිඳුණ සම්බන්ධතාව ලකුණු 46 කි.\r\nමුලු ලකුණු සංඛ්‍යාව 35 ක් වන විට මහනුවර කන්ඩායමේ පළමු කඩුල්ල ලෙස ලකුණු 6 ක් ලබා සිටි තරංග පරණවිතාන දැවී ගියේ ළහිරු ගමගේගේ පන්දුවක් හමුවේ දිමුත් කරුණාරත්න අතට උඩපන්දුවක් දෙමිනි. දක්ෂ පිතිහරඹයක නිතර වූ මහේල උඩවත්ත ලකුණු 97 ක් ලබා ශතකය පෙනි පෙනි සිටියදී සචිත්‍ර සේරසිංහගේ පන්දුවක් හමුවේ මනෝජ් සරත්චන්ද්‍ර අතට උඩපන්දුවක් දෙමින් ඉතා අවාසනාවන්ත ලෙස දැවී ගියේය.\r\nපිටියෙන් ඉවත්ව යන විට පන්දු 169 කට මුහුණදී සිටි උඩවත්ත, සිය අර්ධ ශතකය හයේ පහරකින් සහ හතරේ පහර 11 කින් සරසා තිබිණ.\r\nතරංගගේ දැවී යෑමෙන් අනතුරුව චරිත් අසලංක (30) සමග එක්ව දෙවැනි කඩුල්ල වෙනුවෙන් ලකුණු 75 ක සම්බන්ධතාවක් ගොඩනැගූ උඩවත්ත, ඉන් නොනැවතී නිරෝෂන් දික්වැල්ල (නොදැවී 55) සමග එක්ව තෙවැනි කඩුල්ල වෙනුවෙන් ලකුණු 76 ක සම්බන්ධතාවක්ද ගොඩනගමින් මහනුවර ඉනිමේ ලකුණු සංඛ්‍යාව ඉහළ දැමීය.\r\nපළමු දිනය වූ ඊයේ (30 වැනිදා) තරගය නිමාවන විට කඩුලු 7 ක් දැවී ලකුණු 382 ලබා සිටි දඹුල්ල ක්‍රීඩකයෝ අද දිනයේදී සිය පළමු ඉනිමට තවත් ලකුණු 98 ක් එක්කරගත්හ. එහිදී වේගවත් ශතකයක් ලබාගැනීමට සචිත්‍ර සේනානායක (105) සමත් වූ අතර පන්දු 109 කදී වාර්තා වූ සචිත්‍රගේ ශතකය හයේ පහර 4 කින් සහ හතරේ පහර 11 කින් සමන්විත විය.\r\nජෙෆ්රි වැන්ඩසේ (9) සමග එක්ව දඹුල්ල කණ්ඩායමේ 9 වැනි කඩුල්ල වෙනුවෙන් ලකුණු 85 ක සම්බන්ධතාවක් ගොඩනැගීමටද සමත් වූ සචිත්‍ර, චාමික කරුණාරත්නගේ පන්දුවක් හමුවේ මහනුවර කණ්ඩායමේ අතිරේක ක්‍රීඩක මිනෝද් භානුක අතට උඩපන්දුවක් දෙමින් දැවී ගියේය.\r\nදිනයේ පළමු කඩුල්ල ලෙස ලකුණු 156 ක් ලබා සිටි අශාන් ප්‍රියංජන් දැවීගියේ ළහිරු කුමාරගේ පන්දුවක් හමුවේ චරිත් අසලංක අතට උඩපන්දුවක් දෙමිනි. ඒ සමගම සචිත්‍ර සහ ප්‍රියංජන් එක්ව දඹුල්ල ඉනිමේ 8 වැනි කඩුල්ල වෙනුවෙන් ගොඩනගා තිබූ ලකුණු 91 ක සම්බන්ධතාවද නිමාවට පත්විය.\r\nළහිරු කුමාර සහ කසුන් රාජිත කඩුලු 3 බැගින් දවාගනිමින් දඹුල්ල පිතිකරුවන් පීඩනයට පත්කළ අතර චාමික කරුණාරත්න ලකුණු 80 කට කඩුලු 2 ක් දවාගත්තේ සචිත්‍ර සේනානායකගේ කඩුල්ලත් සමගිනි.",
        "date": "2018-03-31 19:35:01",
        "sid": "462",
        "title": "මහනුවර පිල හොඳ පිළිතුරකට සූදානම් වෙයි",
        "wid": "1"
    },
    {
        "category": "ක්‍රිකට්",
        "content": "නුගේගොඩ අනුලා විද්‍යාලය සහ රත්ගම දේවපතිරාජ විද්‍යාලය අතර පැවැති වයස 19 න් පහළ බාලිකා සීමිත ඕවර ක්‍රිකට් තරගාවලියේ අවසන් මහ තරගයේ ජය හිමිකර ගත් රත්ගම දේවපතිරාජ විද්‍යාලය ශූරතාවය දිනා ගැනීමට ඊයේ (31 වැනිදා) සමත්විය.\r\n වත්තල ලයිසියම් ජාත්‍යන්තර විද්‍යාලයීය ක්‍රීඩාංගණයේදී පැවැති අවසන් මහ තරගයේදී ලකුණු 85 ක ජයක් හිමිකර ගැනීමට රත්ගම දේවපතිරාජ විද්‍යාලීය බාලිකාවෝ සමත්වූහ.\r\nකාසියේ වාසිය දිනාගත් රත්ගම දේවපතිරාජ විද්‍යාලයේ නායිකාව පළමුව පන්දුවට පහරදීමට තීරණය කළ අතර ඕවර 30 අවසානයේ කඩුලු 9 ක් දැවී ලකුණු 189 ක් රැස්කිරීමට ඔවුන් සමත්වූහ.\r\nසත්‍යා සංදීපනි (65) අර්ධ ශතකයක් ලබාගනිමින් රත්ගම දේවපතිරාජ විද්‍යාලයීය ලකුණු පුවරුව ඉහළ දැමීමට සමත්වූ අතර හර්ෂිතා මාධවී කඩුලු 3 ක් ද සිත්මී කෞමදී සහ තරිණි හිරන්‍යා කඩුලු 2 බැගින්ද දවාගනිමින් නුගේගොඩ අනුලා විද්‍යාලය වෙනුවෙන් පන්දුවෙන් දස්කම් දැක්වූහ.\r\nජයග්‍රහණය සදහා ලකුණු 190 ක ඉලක්කයක් හඹාගිය නුගේගොඩ අනුලා විද්‍යාලයට ඕවර 30 අවසානයේ කඩුලු 7 ක් දැවී රැස්කිරීමට හැකිවූයේ ලකුණු 104 ක් පමණි.\r\nලකුණු 43 ක් ලබාගත් හර්ෂිතා මාධවී අනුලා විද්‍යාලය වෙනුවෙන් වැඩිම ලකුණු රැස්කළ පිතිකාරිණියවූ අතර ටිලීෂියා චතුරංගනී සහ සචිනි නිසංසලා කඩුලු 2 බැගින් දවාගනිමින් දේවපතිරාජ විද්‍යාලය වෙනුවෙන් පන්දුවෙන් දස්කම් දැක්වූහ.",
        "date": "2018-04-01 14:57:20",
        "sid": "463",
        "title": "බාලිකා ශූරතාව රත්ගම දේවපතිරාජයට",
        "wid": "1"
    },
    {
        "category": "ක්‍රිකට්",
        "content": "මාතර රාහුල විද්‍යාලය සහ පන්නිපිටිය ධර්මපාල විද්‍යාලය අතර මාතර උයන්වත්ත ක්‍රීඩාංගණයේදී පැවැති 7 වැනි ‘ස්වර්ණ සිංහ සංග්‍රාමය’ වාර්ෂික මහ ක්‍රිකට් තරගය විසඳුමකින් තොරව ඊයේ (31 වැනිදා) අවසන්විය.\r\nපළමු දිනය අවසන් වනවිට පළමු ඉනිමට කඩුලු 3 ක් දැවී ලකුණු 124 ක් රැස්කළ මාතර රාහුල විද්‍යාලයට දෙවැනි දිනයේදී සියලුදෙනා දැවී සිය ඉනිමට එක්කර ගැනීමට හැකිවූයේ තවත් ලකුණු 57 ක් පමණි.\r\nවිශිෂ්ට පන්දු යැවීමක නිරතවූ චමිඳු සමරසිංහ ලකුණු 57 කට කඩුලු 8 ක් දවාගනිමින් මාතර රාහුල විද්‍යාලයට ඉහළ ලකුණු සංඛ්‍යාවක් කරා යෑමට තිබූ අවස්ථාව අහිමි කළේය.\r\nමාතර රාහුල විද්‍යාලය පළමු ඉනිමේදී රැස්කළ ලකුණු සංඛ්‍යාවට වඩා ලකුණු 51 ක් පසුපසින් සිට සිය දෙවැනි ඉනිම ඇරඹූ පන්නිපිටිය ධර්මපාල විද්‍යාලය කඩුලු 5 ක් දැවී ලකුණු 144 ක් රැස්කරමින් ඉනිම අත්හිටුවීය.\r\nශතකයට ලකුණු 4 ක් මෙපිටින් දැවීයාම හේතුවෙන් අමිල දයානකට ‘ස්වර්ණ සිංහ සංග්‍රාමය’ වාර්ෂික මහ ක්‍රිකට් තරගයේදී ශතකයක් ලබාගැනීමට තිබූ අවස්ථාව අහිමිවී ගියේය.\r\nදෙවැනි ඉනිමේදී කඩුලු 2 බැගින් දවාගැනීමට සජිත රාජපක්ෂ සහ සසිත් මනුරංග සමත්වූහ. සසිත් මනුරංග ලකුණු 77 කට කඩුලු 8 ක් සහ සජිත රාජපක්ෂ ලකුණු 82 කට කඩුලු 6 ක් දවාගනිමින් තරගය පුරා පන්දුවෙන් දස්කම් දැක්වූහ.\r\nජයග්‍රහණය සදහා ලකුණු 94 ක ඉලක්කයක් හඹා යෑමට මාතර රාහුල විද්‍යාලය පිටියට පිවිසියද පන්දුවට පහරදීම සදහා ඔවුන්ට ඉතිරිව තිබුනේ ඕවර 9 ක් පමණි. අවසන් ඕවර 9 සදහා පන්දුවට පහරදුන් මාතර රාහුල පිතිකරුවන්ට කඩුල්ලක් අහිමිකර ගනිමින් රැස්කිරීමට හැකිවූයේ ලකුණු 21 ක් පමණි.",
        "date": "2018-04-01 16:13:58 ",
        "sid": "464",
        "title": "ස්වර්ණ සිංහ සංග්‍රාමය විසඳුමකින් තොරයි",
        "wid": "1"
    },
    {
        "category": "ක්‍රිකට්",
        "content": "සංචාරක බටහිර ඉන්දීය කොදෙව් ක්‍රිකට් කණ්ඩායමත් පාකිස්තානු කණ්ඩායමත් අතර තරග තුනකින් සමන්විත විස්සයි-20 ක්‍රිකට් තරගාවලිය අරම්භ කරමින් පළමු තරගය අද (01 වැනිදා) පාකිස්තානයේ කරච්චිහි ජාතික ක්‍රීඩාංගනයේදි පැවැත්වේ. \r\nවසර 2006 න් පසු බටහිර කොදෙව් කණ්ඩායමත් පාකිස්තානයේ තරගකරන ප්‍රථම අවස්ථාව මෙයයි.  වසර 2009 දි ශ්‍රී ලංකා කණ්ඩායමට එල්ල වු ත්‍රස්තවාදි ප්‍රහාරයෙන් පසු ප්‍රධාන පෙළේ ක්‍රිකට් කණ්ඩායමක් පාකිස්තානයේ සංචාරය කෙරෙන තෙවැනි අවස්ථාවද මෙයයි. \r\nබටහිර ඉන්දීය කොදෙව් කණ්ඩායම සෙනසුරාදා (31 වැනිදා) පාකිස්තානයට පැමිණි අතර එය කි්‍රීඩකයින් 13 න් දෙනෙකුගෙන් සමන්විතය. ජේසන් මොහොමඞ් කණ්ඩායම මෙහෙයවයි. 1000 කට අධික අරක්ෂක අංශ නිලධාරින් සංඛ්‍යාවක් කණ්ඩායම්වල අරක්ෂාව සඳහා යොදවා තිබේ.\r\n2009 ලාහොර් ප්‍රහාරයෙන් පසු පාකිස්තානයේදී ක්‍රීඩා කිරිමට බොහෝ ක්‍රීඩකයින් අකමැති වු හෙයින් පාකිස්තානය සත්කාරකත්වය  දරණ සියලු තරග එක්සත් අරාබි එමීර් රාජ්‍යයේදී පැවැත්වීමට සිදුවිය.\r\nඑහෙත් තරග 5 කින් සමන්විත එක්දින තරගාවලියක් සදහා 2015 දී සිම්බාබ්වේ කණ්ඩායම පාකිස්තානයට පැමිණි අතර පසුගිය වසරේ ලාහෝරයේදි පැවති පාකිස්තාන සුපර් ලීග් විස්සයි-20 තරගාවලියට හිටපු බටහිර ඉන්දීිය කොදෙව් නායක ඩැරන් සෑමී ඇතුළු විදේශීය ක්‍රීඩකයෝ කිහිප  දෙනෙක්ම සහාභාගි වුහ.\r\nඉන් පසුව ලෝක ක්‍රිකට් කණ්ඩායම සහ ශ්‍රී ලංකාව අතරද තරග  වැදීමට පාකිස්තානයට හැකි විය.\r\nබටහිර ඉන්දීය කොදෙව් කණ්ඩායමේ පාකිස්තාන සංචාරය අපගේ ක්‍රිකට් ක්‍රීඩාවේ නව පුනරුදයක ආරම්භයයි. යයි පාකිස්තාන කණ්ඩායමේ නායක සර්ෆ්‍රාස් අහමඞ් ප්‍රකාශ කර සිටියේය. ",
        "date": "2018-04-01 17:16:02",
        "sid": "465",
        "title": "කොදෙව්වෝ පාකිස්තානයේ වි-20 තරගාවලියක",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා පාසල් ක්‍රිකට් සංගමය සංවිධානය කරන වයස 19 න් පහළ ‘සිංගර් කුසලාන’ අන්තර් පාසල් ක්‍රිකට් තරගාවලියේ I කොටසේ අවසන් මහ තරගයට සුදුසුකම් ලබාගැනීමට මහනුවර ත්‍රිත්ව විදුහල සමත් විය. \r\nමොරටුව වේල්ස් කුමර විදුහල සහ ත්‍රිත්ව විදුහල අතර කුරුණෑගල ශාන්ත ආනා විදුහල් ක්‍රීඩාංගණයේදී පැවැති අවසන් පූර්ව තරගය ජය පරාජයෙන් තොරව අවසන් වූ අතර එහිදී ලැබූ ප්‍රසාද ලකුණු සංඛ්‍යාව අනුව ත්‍රිත්ව විදුහල තරගාවලියේ අවසන් මහ තරගයට සුදුසුකම් ලබාගත්තේය. \r\nතරගය නතර කරන විට පන්දුවට පහරදෙමින් සිටි ත්‍රිත්ව විදුහල සිය පළමු ඉනිම වෙනුවෙන් කඩුල්ලක් දැවී ලකුණු 50 ක් ලබා සිටි අතර පුබුදු බණ්ඩාර නොදැවී ලකුණු 26 ක් ලබා කඩුල්ලේ රැදී සිටියේය. \r\nකාසියේ වාසිය දිනා පළමුවෙන් පන්දුවට පහරදුන් වේල්ස් කුමර විදුහල කඩුලු 9 ක් දැවී ලකුණු 248 ක් ලබා සිටියදී සිය පළමු ඉනිම අත්හිටුවා ත්‍රිත්ව විදුහලට පන්දුවට පහරදීම සඳහා ආරාධනා කර සිටියේය. එහිදී වේල්ස් කුමර විදුහල වෙනුවන් අර්ධ ශතක ලබාගැනීමට සුවත් මෙන්ඩිස් (64) සහ සනෝජ් දර්ෂික (57) සමත් වූහ. ",
        "date": "2018-04-01 17:38:01 ",
        "sid": "466",
        "title": "ත්‍රිත්ව විදුහල අවසන් මහ තරගයට",
        "wid": "1"
    },
    {
        "category": "ක්‍රිකට්",
        "content": "දිගින් දිගටම මුහුණ දුන් ශාරීරික ආබාධ වැලකට පසුව නැවතත් ජාතික කණ්ඩායමට ඇතුළත් වූ කුසල් ජනිත් පෙරේරා, වඩාත් හොඳ ටෙස්ට් ක්‍රීඩකයකු වීමේ බලාපොරොත්තු ඇතිව අයි.පී.එල්. තරගාවලිය අතහැරීමට තීරණය කර තිබේ. සන්රයිසස් හයිද්‍රාබාද් පිල වෙනුවෙන් ක්‍රීඩා කිරීමට සූදානමින් සිටි ඬේවිඞ් වෝනර්ගේ ස්ථානය කුසල් පෙරේරාට ලැබිණ. එහෙත් බටහිර ඉන්දීය දූපත් සමූහයේදී පැවැත්වෙන ශ්‍රී ලංකා කණ්ඩායමේ මීළඟ ටෙස්ට් තරගාවලියට එක්වීමේ බලාපොරොත්තු ඇතිව කුසල් එම අවස්ථාව ප්‍රතික්ෂේප කර තිබේ. \r\nකුසල් ජනිත් පෙරේරාගේ කළමණාකරු වන රවී ද සිල්වා මහතා ඒ බව තහවුරු කර සිටියේය. \r\nදකුණු අප්‍රිකාවේදී පැවැති තුන්වැනි ටෙස්ට් තරගයේදී පන්දුව පළුදු කිරීමට සම්බන්ධවීමේ චෝදනාව නිසා වසරක ක්‍රිකට් තහනමකට මුහුණ දී සිටින ඕස්ටේ්‍රලියානු උපනායකයා තමන්ගේ සංචිතයෙන් ඉවත් කිරීමට සන්රයිසස් හයිද්‍රාබාද් කණ්ඩායම තීරණය කළේය. අනතුරුව ඔහුගේ ස්ථානය කුසල් ජනිත් පෙරේරාට පිරිනමමින් තම කණ්ඩායම හා එක්වන ලෙස ආරාධනා කළද වමත් පිතිකරුවා එය ප්‍රතික්ෂේප කළේය. \r\nශ්‍රී ලංකා කණ්ඩායමට මේ දිනවල විවේකයක් තිබුණද බටහිර ඉන්දීය සංචාරය සඳහා මැයි මස මුල් සතියේදී පුහුණුවීම් ආරම්භ කෙරෙනු ඇත. යම් හෙයකින් සන්රයිසස් පිලේ ආරාධනාව බාරගත්තද ටෙස්ට් පිලේ පුහුණුවීම් වලට එක්වීම සඳහා අයි.පී.එල්. තරගාවලිය අතරමැදදී සන්රයිසස් කණ්ඩායමෙන් ඉවත්වීමට කුසල් පෙරේරාට සිදුවනු ඇත. \r\nශ්‍රී ලංකාව සහ බටහිර ඉන්දීය කණ්ඩායම් අතර තරග තුනකින් සමන්විත ටෙස්ට් තරගාවලිය මැයි සහ ජූනි මාසවලදී පැවැත්වේ. \r\n“එයාට ලැබුණු අවස්ථාව ගැන හිතාගන්නත් බැරි වුණාලු. ඒත් එයාට ඕනෑ කරන්නේ ජාතික කණ්ඩායමේ ස්ථානයයි. ඒ නිසා එයා තමන්ගේ ස්ථානය තහවුරු කරගැනීම සඳහා අන්තර් පළාත් සිවුදින තරගාවලියට සහභාගි වෙනවා” යයිද රවී ද සිල්වා පැවසීය. \r\nඅන්තර් පළාත් තරගාවලියේදී දඹුල්ල කණ්ඩායමේ උපනායකයා වන නමුත් පසුගිය සිකුරාදා ආරම්භ වූ තරගයට ඇතුළත් වූ ක්‍රීඩකයන් 11 දෙනා අතර කුසල් ජනිත් නොසිටියේය. වාර්තාවන ආකාරයට ඔහු කිසියම් අබාධයකට මුහුණ දී සිටී. \r\n“එයා කොහොම වුණත් අඩුතරමේ සිවුදින තරගාවලියේ එක තරගයක් වත් ක්‍රීඩා කරාවි. විස්සයි-20, එක්දින වගේම ටෙස්ට් කියන ආකාර තුනේදීම ශ්‍රී ලංකා කණ්ඩායම නියෝජනය කිරීම එයාගේ අපේක්‍ෂාවයි” යයිද කළමණාකරු රවී ද සිල්වා මහතා පැවසීය. \r\nගෙවීගිය වසර තුනක කාලයේදී ටෙස්ට් තරග 10 කට ක්‍රීඩා කර ඇති කුසල් පෙරේරා සිය අවසන් ටෙස්ට් තරගයට සහභාගි වූයේ 2016 දෙසැම්බර් මාසයේදී දකුණු අප්‍රිකානු පිලට එරෙහිවය. \r\nපසුගියදා නිමාවූ නිදහස් කුසලාන තරගාවලියේ තරග 4 කදී ලකුණු 204 ක් ලබාගැනීමට කුසල් ජනිත් සමත් විය. සන්රයිසස් හයිද්‍රාබාද් පිලේ අවස්ථාව ප්‍රතික්ෂේප කිරීම නිසා ඔහුට දැවැන්ත මූල්‍ය පාඩුවක් වන නමුත් වමත් පිතිකරුවාගේ අදහස වන්නේ ඉදිරියේදී වඩාත් ස්ථාවර තරග දිවියක් හිමිකර ගැනීමයි.  තවමත් 27 හැවිරිදි කුසල් ජනිත් පෙරේරාට අවම වශයෙන් වසර 7 ක්වත් අන්තර්ජාතික ක්‍රිකට් ක්‍රීඩාවේ රැඳී සිටීමේ අවස්ථාව තිබේ.",
        "date": "2018-04-01 17:41:36 ",
        "sid": "467",
        "title": "කුසල් ජනිත් අයි.පී.එල්. එපා කියයි",
        "wid": "1"
    },
    {
        "category": "ක්‍රිකට්",
        "content": "ගාල්ල ලීඞ්ස් ජාත්‍යන්තර පාසල සහ පානදුර ලීඞ්ස් ජාත්‍යන්තර පාසල අතර බණ්ඩාරගම මධ්‍ය මහා විද්‍යාලීය ක්‍රීඩාංගණයේදී පැවැති පළමු වාර්ෂික සීමිත ඕවර ක්‍රිකට් තරගය කඩුලු 6 කින් ජයගැනීමට පානදුර ලීඞ්ස් ජාත්‍යන්තර පාසල අද (1 වැනිදා) සමත්විය.    \r\nකාසියේ වාසිය දිනා පළමුව පන්දුවට පහරදුන් ගාල්ල ලීඞ්ස් ජාත්‍යන්තර පාසලට ඕවර 32.3 කදී සියලුදෙනා දැවී රැස්කිරීමට හැකිවූයේ ලකුණු 150 ක් පමණි.\r\nවිශිෂ්ට පන්දු යැවීමක නිරතවූ සජාන් ප්‍රියමධූ ලකුණු 43 කට කඩුලු 5 ක් දවාගනිමින් පන්දුවෙන් දස්කම් දැක්වීය. ජනිතු ගලප්පත්ති ලකුණු 17 කට කඩුලු 2 ක් දවාගත්තේය.\r\nජයග්‍රහණය සදහා ලකුණු 151 ක ඉලක්කයක් හඹාගිය පානදුර ලීඞ්ස් ජාත්‍යන්තර පාසල ඕවර 26.5 කදී කඩුලු 4 ක් දැවී ඉලක්කය පහසුවෙන් ජයගැනීමට සමත්විය.\r\nලකුණු 40 ක් රැස්කළ ජනිතු ගලප්පත්ති පානදුර ලීඞ්ස් ජාත්‍යන්තර පාසල වෙනුවෙන් වැඩිම ලකුණු රැස්කළ පිතිකරුවා බවට පත්වෙමින් සිය පාසල ජයග්‍රහණය කරා රැගෙන යාමට දායකවිය. කිනුර ඩයස් ලකුණු 35 කට කඩුලු 2 ක් දවාගත්තේය.",
        "date": "2018-04-01 17:43:34",
        "sid": "468",
        "title": "පානදුර ලීඩ්ස් පාසලට කඩුලු 6 ක ජයක්",
        "wid": "1"
    },
    {
        "category": "ක්‍රිකට්",
        "content": "අන්තර් පළාත් සිවුදින ක්‍රිකට් තරගාවලියේ ගාල්ල කණ්ඩායම සහ කොළඹ කණ්ඩායම අතර හම්බන්තොට මහින්ද රාජපක්ෂ ජාත්‍යන්තර ක්‍රීඩාංගණයේදී පැවැත්වෙන තරගයේ තෙවැනි දිනය වූ අද (1 වැනිදා) කොළඹ කණ්ඩායමේ පළමු ඉනිම ලකුණු 333 කට සීමා කිරීමට ගාල්ල කණ්ඩායමේ පන්දු යවන්නෝ සමත් වූහ.\r\n මන්දාලෝක තත්ත්වය හේතුවෙන් තෙවැනි දිනය සඳහා තරගය නතර කරන විට දෙවැනි ඉනිම වෙනුවෙන් පන්දුවට පහරදෙමින් සිටි ගාල්ල කණ්ඩායම කිසිවකු නොදැවී ලකුණක් ලබා, කොළඹ කණ්ඩායමට වඩා ලකුණු 144 ක් ඉදිරියෙන් සිටියේය. හෙට (2 වැනිදා) තරගයේ අවසන් දිනයයි.\r\nදෙවැනි දිනය වූ ඊයේ (31 වැනිදා) තරගය නතර කරන විට කඩුලු 2 ක් දැවී ලකුණු 104 ක් ලබා සිටි කොළඹ ක්‍රීඩකයෝ අද දිනයේදී සිය පළමු ඉනිමට තවත් ලකුණු 229 ක් එක්කරගත්හ. අද දිනය පුරා පන්දුවට පහරදෙමින් කොළඹ ඉනිම නිමාවන තෙක්ම කඩුල්ලේ රැදී සිටි ළහිරු තිරිමාන්න හතරේ පහර 8 ක් සමග නොදැවී 125 ක් රැස්කළේය.\r\nධනංජයද සිල්වා (66) සමග එක්ව තෙවැනි කඩුල්ල සඳහා ලකුණු 92 ක්ද, කවිෂ්ක අංජුල (46) සමග එක්ව හත්වැනි කඩුල්ල සඳහා ලකුණු 79 ක්ද එක්කළ තිරිමාන්න, ඉන් නොනැවතී 9 වැනි පිතිකරුවා ලෙස පිටියට පිවිසි ලසිත් ඇඹුල්දෙණිය (24) සමග එක්ව 8 වැනි කඩුල්ල සඳහා ලකුණු 81 ක සම්බන්ධතාවක්ද ගොඩනගමින් කොළඹ ඉනිමේ ලකුණු සංඛ්‍යාව 300 සීමාවෙන් ඔබ්බට රැගෙන ගියේය.\r\nමුලු ලකුණු සංඛ්‍යාව 117 ක් වන විට දිනයේ පළමු කඩුල්ල ලෙස ධනංජය ද සිල්වා පිටියෙන් ඉවත් කිරීමට මොහොමඞ් ඩිල්ෂාන් සමත් විය. කඩුල්ල මුවා කිරීමේ වරදට හසුවෙමින් දැවී යන විට පන්දු 59 කදී වාර්තා වූ ධනංජයගේ වේගවත් අර්ධ ශතකය හතරේ පහර 13 කින් සමන්විත වී තිබිණ.\r\nධනංජයගේ දැවීයෑමෙන් අනතුරුව පිටියට පිවිසි නායක දිනේෂ් චන්දිමාල්ට වැඩි වේලාවක් පිටියේ රැදී සිටීමට අකිල ධනංජය ඉඩක් ලබා නොදුන්නේය. කඩුලු රකින ක්‍රීඩක සදීර සමරවික්‍රම අතට උඩපන්දුවක් දෙමින් පිටියෙන් ඉවත්ව යන විට චන්දිමාල් ලබා සිටියේ ලකුණු 18 ක් පමණි.\r\nඉන් නොනැවතුණ අකිල ධනංජය, චාමර සිල්වා ලකුණු 10 කටද, ඩිල්රුවන් පෙරේරා ලකුණු ලබාගැනීමට පෙරාතුවද ආපසු ක්‍රීඩාගාරය වෙත හරවා යවමින් වරෙක ලකුණු 149 කට කඩුලු 3 ක් ලෙස දැක්වුණ කොළඹ කණ්ඩායමේ ලකුණු පුවරුව ලකුණු 171 කට කඩුලු 6 ක් බවට පත්කළේය.\r\nළහිරු තිරිමාන්න සහ කවීෂ අංජුල අතර කොළඹ කණ්ඩායමේ හත්වැනි කඩුල්ල වෙනුවෙන් පැවැති සම්බන්ධතාව ලකුණු 79 කට සීමා කිරීමට ගාල්ල කණ්ඩායමේ තාවකාලික නායකයා ලෙස කටයුතු කරන දසුන් ශානක සමත් වූයේ සදීර සමරවික්‍රමගේ සහායද ඇතිවය.\r\nකොළඹ කණ්ඩායමේ අවසන් කඩුලු 2 ටම හිමිකම් කීමට වමතින් දඟ පන්දුයවන ක්‍රීඩක චතුරංග ද සිල්වා සමත් විය. කොළඹ ඉනිමේ 8 වැනි කඩුල්ල වෙනුවෙන් පැවැති ලකුණු 81 ක සම්බන්ධතාව බිඳදමින් ලසිත් ඇඹුල්දෙණිය කඩුල්ල මුවාකිරීමේ වරදට හසුකරගත් චතුරංග, විෂ්ව ප්‍රනාන්දු ලකුණු ලබාගැනීමටත් පෙරාතුවම පිටියෙන් ඉවත් කළේය. කොළඹ කණ්ඩායමේ අවසන් පිතිකරුවා වූ දුෂ්මන්ත චමීර ආබාධ තත්ත්වයක් හේතුවෙන් පන්දුවට පහරදීම සඳහා පිටියට නොපැමිණියේය.",
        "date": "2018-04-01 18:27:09",
        "sid": "469",
        "title": "කොළඹ ක්‍රීඩකයෝ ලකුණු 333 කට දැවී යති",
        "wid": "1"
    },
    {
        "category": "ක්‍රිකට්",
        "content": "අන්තර් පළාත් සිවුදින ක්‍රිකට් තරගාවලියේ දඹුල්ල කණ්ඩායම සහ මහනුවර කණ්ඩායම අතර කටුනායක නිදහස් වෙළඳ කලාපීය ක්‍රීඩාංගණයේදී පැවැත්වෙන තරගය තෙවැනි දිනයට අද (1 වැනිදා) අවසන් කරනවිට පන්දුවට පහරදෙමින් සිටි දඹුල්ල කණ්ඩායම සිය දෙවැනි ඉනිම සදහා කඩුලු 7 ක් දැවී ලකුණු 163 ක් රැස්කර සිටියේය.\r\nමහනුවර කණ්ඩායම පළමු ඉනිමේදී රැස්කළ ලකුණු සංඛ්‍යාවට වඩා ලකුණු 116 ක් ඉදිරියෙන් සිටිමින් දෙවැනි ඉනිම ඇරඹූ දඹුල්ල කණ්ඩායම මේ වනවිට ලකුණු 279 ක් ඉදිරියෙන් පසුවන්නේය.\r\nඅටවැනි කඩුල්ල සදහා ලකුණු 42 ක සම්බන්ධයක් ගොඩනැගූ මිලින්ද සිරිවර්ධන ලකුණු 30 ක් සහ සචිත්‍ර සේනානායක ලකුණු 23 ක් රැස්කරමින් නොදැවී කඩුල්ලේ රැඳී සිටිති.\r\nකසුන් රාජිත සහ ළහිරු කුමාර කඩුලු 3 බැගින් දවාගනිමින් දඹුල්ල පිතිකරුවන්ට තර්ජනයක් ඇති කිරීමට සමත්වූහ.\r\nඊයේ තරගය නතර කරනවිට කඩුලු 3 ක් දැවී ලකුණු 232 ක් රැස්කරමින් ඉතා ප්‍රභල තත්ත්වයක සිටි මහනුවර කණ්ඩායමට අද දිනයේදී සියලුදෙනා දැවී පළමු ඉනිම සදහා රැස්කිරීමට හැකිවූයේ ලකුණු 364 ක් පමණි. මහනුවර කණ්ඩායමේ අවසන් කඩුලු 7 ලකුණු 46 ක් තුළ දැවීයාම කැපී පෙණුනි.\r\nසිවුවැනි කඩුල්ල සදහා ලකුණු 132 ක සම්බන්ධතාවයක් ගොඩනැගීමට නිරෝෂන් දික්වැල්ල සහ ප්‍රියමාල් පෙරේරා සමත් වුවද පසුපෙළ පිතිකරුවන් නිසියාකාරව තම රාජකාරීය ඉටුනොකිරීම හේතුවෙන් ඉහළ ලකුණු සංඛ්‍යාවක් කරා යෑමට තිබූ අවස්ථාව ඔවුන්ගෙන් ගිලිහී ගියහ.\r\nපන්දු 154 කට මුහුණදුන් නිරෝෂන් දික්වැල්ල හතරේ පහර 10 ක් සමගින් ලකුණු 112 ක් රැස්කළ අතර ප්‍රියමාල් පෙරේරා පන්දු 118 කදී හතරේ පහර 7 ක් සමගින් ලකුණු 62 ක් රැස්කළේය.\r\nලකුණු 71 කට කඩුලු 5 ක් දවාගනිමින් පන්දුවෙන් දස්කම් දැක්වීමට ළහිරු ගමගේ සමත්විය.",
        "date": "2018-04-01 19:19:53 ",
        "sid": "470",
        "title": "දඹුල්ල ලකුණු 279 ක් ඉදිරියෙන්",
        "wid": "1"
    },
    {
        "category": "ක්‍රිකට්",
        "content": "සංචාරක එංගලන්ත කණ්ඩායම සහ නවසීලන්ත කණ්ඩායම අතර ක්‍රයිස්ට්චර්ච්හි හැග්ලි ඕවල් ක්‍රීඩාංගණයේදී පැවැත්වෙන දෙවැනි ටෙස්ට් ක්‍රිකට් තරගයේ තෙවැනි දිනය වූ අද (1 වැනිදා) තරගය නතර කරන විට පන්දුවට පහරදෙමින් සිටි එංගලන්ත කණ්ඩායම සිය දෙවැනි ඉනිම වෙනුවෙන් කඩුලු 3 ක් දැවී ලකුණු 202 ක් ලබා සිටියේය.\r\nඒ අනුව එංගලන්ත කණ්ඩායම තවත් කඩුලු 7 ක් අතැතිව නවසීලන්ත කණ්ඩායමට වඩා ලකුණු 231 ක් පසුපසින් සිටින අතර තෙවැනි දිනය නිමාවන විට නායක ජෝ රූට් හතරේ පහර 2 ක් සමග ලකුණු 30 ක්ද, ඬේව්ඞ් මැලන් හතරේ පහර 2 ක් සමග ලකුණු 19 ක්ද ලබා නොදැවී කඩුල්ලේ රැදී සිටියහ.\r\nමුලු ලකුණු සංඛ්‍යාව 24 ක් වන විට එංගලන්ත ඉනිමේ පළමු කඩුල්ල ලෙස ලකුණු 14 ක් ලබා සිටි ඇලිස්ටෙයාර් කුක් පිටියෙන් ඉවත් කිරීමට ටේ‍රන්ට් බෝල්ට් සමත් වූයේ කඩුලු රකින බී.ජේ. වෙට්ලින්ගේ සහායද ඇතිවය.\r\nකුක්ගේ දැවීයෑමෙන් අනතුරුව මාර්ක් ස්ටොනෙමන් (60) සමග එක්වූ ජේම්ස් වින්ස් (76) දෙවැනි කඩුල්ල වෙනුවෙන් ලකුණු 123 ක සම්බන්ධතාවක් ගොඩනගමින් එංගලන්ත කණ්ඩායමේ ලකුණු සංඛ්‍යාව ඉහළ දැමීය. එහෙත් ටිම් සවුතිගේ පන්දුවක් හමුවේ රොස් ටේලර් අතට උඩපන්දුවක් දෙමින් ස්ටොනෙමන් දැවීයෑමත් සමග එම සම්බන්ධතාව නිමාවට පත් විය.\r\nඅද දිනයේදී සිය තෙවැනි ටෙස්ට් අර්ධ ශතකය ලබාගත් ජේම්ස් වින්ස් එය හතරේ පහර 10 කින් සැරසූ අතර දක්ෂ ලෙස පන්දුවට පහරදෙමින් සිටියදී ටේ‍රන්ට් බෝල්ට්ගේ පන්දුවක් හමුවේ රොස් ටේලර් අතට උඩපන්දුවක් දෙමින් ඔහු පිටියෙන් ඉවත්ව ගියේය.\r\nදෙවැනි දිනය වූ ඊයේ (31 වැනිදා) තරගය නතර කරන විට කඩුලු 6 ක් දැවී ලකුණු 192 ක් ලබා සිටි එංගලන්ත කණ්ඩායමට අද දිනයේදී සිය පළමු ඉනිමට අලුතින් එක්කරගත හැකි වූයේ තවත් ලකුණු 86 ක් පමණි.\r\nනවසීලන්ත පළමු ඉනිම සුණුවිසුනු කර දැමූ ස්ටුවට් බ්‍රොඞ් සහ ජේම්ස් ඇන්ඩසන් පිළිවෙලින් ලකුණු 54 කට කඩුලු 6 ක් සහ ලකුණු 76 කට කඩුලු 4 ක් බැගින් දවාගත්හ.\r\nපන්දු 48 කදී හයේ පහරක් සහ හතරේ පහර 8 ක් සමග වේගවත් අර්ධ ශතකයක් ලබාගැනීමට ටිම් සවුති සමත් වූ අතර ඇන්ඩසන්ගේ පන්දුවක් කඩුල්ලේ වැදීම නිසා ඔහුගේ වේගවත් ඉනිම නිමාවට පත් විය. නීල් වැග්නර් හයේ පහරක් සහ හතරේ පහර 2 ක් සමග නොදැවී ලකුණු 24 ක් ලබා නවසීලන්ත ඉනිම නිමාවන තෙක්ම කඩුල්ලේ රැදී සිටියේය.",
        "date": "2018-04-01 19:31:51",
        "sid": "471",
        "title": "එංගලන්තය ලකුණු 231 ක් ඉදිරියෙන්",
        "wid": "1"
    },
    {
        "category": "ක්‍රිකට්",
        "content": "මාතර රාහුල විද්‍යාලය සහ පන්නිපිටිය ධර්මපාල විද්‍යාලය අතර මාතර උයන්වත්ත ක්‍රීඩාංගණයේදී ‘ස්වර්ණ සිංහ සංග්‍රාමය’ වාර්ෂික මහ ක්‍රිකට් තරගයට සමගාමීව පැවැති 3 වැනි සීමිත ඕවර ක්‍රිකට් තරගය කඩුලු 2 කින් ජයගැනීමට පන්නිපිටිය ධර්මපාල විද්‍යාලය අද (1 වැනිදා) සමත්විය.\r\nකාසියේ වාසිය දිනාගත් පන්නිපිටිය ධර්මපාල විද්‍යාලය පළමුව පන්දුවට පහරදිම සදහා මාතර රාහුල විද්‍යාලයට ආරාධනා කළ අතර ඕවර 45.3 කදී සියලුදෙනා දැවී ඔවුන්ට රැස්කිරීමට හැකිවූයේ ලකුණු 127 ක් පමණි.\r\nතරිඳු රාජපක්ෂ ලකුණු 29 ක් රැස්කරමින් රාහුල විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්විය.\r\nවිශිෂ්ට පන්දු යැවීමක නිරතවූ චමිඳු සමරසිංහ ලකුණු 12 කට කඩුලු 5 ක් දවාගත් අතර ශෙවොන් සෝමසුන්දර ලකුණු 07 කට කඩුලු 3 ක් දවාගත්තේය.\r\nජයග්‍රහණය සදහා ලකුණු 128 ක ඉලක්කයක් හඹාගිය පන්නිපිටිය ධර්මපාල විද්‍යාලය ඕවර 42.1 කදී කඩුලු 8 ක් දැවී ඉලක්කය සපුරා ගැනීමට සමත්විය.\r\nලසිත පූරසිංහ නොදැවී ලකුණු 39 ක් රැස්කරමින් ධර්මපාල විද්‍යාලය ජයග්‍රහණය කරා රැගෙන යාමට සමත්වූ අතර චමුදිත දිල්ශාන් කඩුලු 3 ක් සහ සසිත මනුරංග කඩුලු 2 ක් දවාගනිමින් මාතර රාහුල විද්‍යාලය වෙනුවෙන් පන්දුවෙන් දස්කම් දැක්වූහ.",
        "date": "2018-04-01 19:39:16",
        "sid": "472",
        "title": "පන්නිපිටිය ධර්මපාලයට කඩුලු 2 ක ජයක්",
        "wid": "1"
    },
    {
        "category": "ක්‍රිකට්",
        "content": "කැළණිය ශ්‍රී ධර්මාලෝක විද්‍යාලය සහ කැළණිය ගුරුකුල විද්‍යාලය අතර ආර්.ප්‍රේමදාස ක්‍රීඩාංගණයේදී පැවැති 28 වැනි වාර්ෂික සීමිත ඕවර ක්‍රිකට් තරගය කඩුලු 7 කින් ජය ගැනීමට කැළණිය ගුරුකුල විද්‍යාලය අද (1 වැනිදා) සමත්විය.\r\nකාසියේ වාසිය දිනා පළමුව පන්දුවට පහරදුන් කැළණිය ශ්‍රී ධර්මාලෝක විද්‍යාලයට ඕවර 46.4 කදී සියලුදෙනා දැවී රැස්කිරීමට හැකිවූයේ ලකුණු 115 ක් පමණි.\r\nලකුණු 27 ක් රැස්කළ යුගීෂා දිශාන් ශ්‍රී ධර්මාලෝක විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්වූ අතර පෘතුවි රුද්සර ලකුණු 09 කට කඩුලු 3 ක් සහ ලසිඳු අරෝෂ ලකුණු 17 කට කඩුලු 3 ක් දවාගනිමින් ගුරුකුල විද්‍යාලය වෙනුවෙන් පන්දුවෙන් දස්කම් දැක්වූහ.\r\nජයග්‍රහණය සදහා ලකුණු 116 ක ඉලක්කයක් හඹාගිය කැළණිය ගුරුකුල විද්‍යාලය ඕවර 26.2 කදී කඩුලු 3 ක් පමණක් දැවී ඉලක්කය පහසුවෙන් ජයගැනීමට සමත්විය.\r\nප්‍රවීන් නිමේෂ ලකුණු 37 ක් සහ කෙමිර නයනතරූ ලකුණු 31 ක් රැස්කරමින් පිත්තෙන් දස්කම් දැක්වූ අතර පෘතුවි රුසාර නොදැවී ලකුණු 26 ක් රැස්කරමින් ගුරුකුල විද්‍යාලය ජයග්‍රහණය කරා රැගෙන ගියේය.",
        "date": "2018-04-01 20:06:03 ",
        "sid": "473",
        "title": "කැළණිය ගුරුකුලට කඩුලු 7 ක ජයක්",
        "wid": "1"
    },
    {
        "category": "ක්‍රිකට්",
        "content": "‘සිංගර් කුසලාන’ වයස 19 න් පහළ සීමිත ඕවර ක්‍රිකට් තරගාවලියේ II වැනි කොටසේ අවසන් පූර්ව වටය සදහා සුදුසුකම් ලබා ගැනීමට කළුතර සිරි කුරුස විද්‍යාලය සමත්විය. මග්ගොන සරේ ක්‍රීඩාංගණයේදී ඊයේ (31 වැනිදා) පැවති අර්ධ අවසන් පූර්ව වටයේ තරගයකදී පානදුර සිරි සුමංගල විද්‍යාලය කඩුලු 3 කින් පරාජය කිරීමට කළුතර සිරි කුරුස විද්‍යාලයට අවස්ථාව හිමිවිය.\r\nමලින්ද ජයෝද් (82) සහ උමයංග සුවාරිස් (නොදැවී 69) අර්ධ ශතක රැස්කරමින් කළුතර සිරි කුරුස විද්‍යාලය අවසන් පූර්ව වටය සදහා රැගෙන යාමට සමත් වූහ.",
        "date": "2018-04-01 20:10:45",
        "sid": "474",
        "title": "සිරි කුරුස විදුහල අවසන් පූර්ව වටයට",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් ආයතනය සංවිධානය කරන අන්තර් පළාත් සිවුදින ක්‍රිකට් තරගාවලියේ ගාල්ල කණ්ඩායම සහ කොළඹ කණ්ඩායම අතර හම්බන්තොට මහින්ද රාජපක්ෂ ජාත්‍යන්තර ක්‍රීඩාංගණයේදී පැවැති තරගය අද (2 වැනිදා) ජය පරාජයෙන් තොරව නිමාවට පත් විය.\r\nතරගය නිමාවට පත්වන විට දෙවැනි ඉනිම වෙනුවෙන් පන්දුවට පහරදෙමින් සිටි ගාල්ල කණ්ඩායම කඩුලු 3 ක් දැවී ලකුණු 177 ක් ලබා සිටි අතර ආරම්භක පිතිකරු ළහිරු මිලන්ත හතරේ පහර 7 ක් සමග ලකුණු 74 ක්ද, පළමු ඉනිමේදී ද්විත්ව ශතකයක් ලබාගත් රොෂේන් සිල්වා ලකුණු 3 ක්ද ලබා නොදැවී කඩුල්ලේ රැදී සිටියහ.\r\nමන්දාලෝක තත්ත්වය හේතුවෙන් තේ විවේකයට මඳ වේලාවකට පෙර තරගය නතර කිරීමට සිදුවූ අතර ඉන් පසුව නැවත තරගය ආරම්භ කිරීමට තරම් සුදුසු තත්ත්වයක් නොතිබූ බැවින් එතැනින් තරගය නතර කිරීමට විනිසුරුවෝ පියවරගත්හ. ඒ අනුව තරගයේ අවසන් දිනය වූ අද කොළඹ කණ්ඩායමට යැවිය හැකි වූයේ ඕවර 55 ක් පමණි.\r\nතෙවැනි දිනය වූ ඊයේ (2 වැනිදා) තරගය නතර කරන විට කිසිවකු නොදැවී ලකුණක් ලබා සිටි ගාල්ල කණ්ඩායම අද දිනයේදී සිය දෙවැනි ඉනිමට තවත් ලකුණු 176 ක් එක්කර ගත්තේය. එහිදී ගාල්ල ඉනිමේ මුල් කඩුලු 2 ලකුණු 22 ක් ඇතුළත බිඳදැමීමට විෂ්ව ප්‍රනාන්දු සමත් විය. විෂ්වගේ පන්දු හමුවේ කඩුල්ල මුවා කිරීමේ වරදට හසුවෙමින් මාදව වර්ධණපුර ලකුණු 8 කටද, ඕෂද ප්‍රනාන්දු ලකුණු 3 කටද පිටියෙන් ඉවත්ව ගියහ.\r\nකෙසේ වුවත් ළහිරු මිලන්ත සහ සදීර සමරවික්‍රම (77) එක්ව තෙවැනි කඩුල්ල වෙනුවෙන් ලකුණු 147 ක සම්බන්ධතාවක් ගාල්ල දෙවැනි ඉනිමේ ලකුණු සංඛ්‍යාව ඉහළ දැමූහ. ධනංජය ද සිල්වාගේ පන්දුවක් හමුවේ කඩුලු රකින ක්‍රීඩක දිනේෂ් චන්දිමාල් අතට උඩපන්දුවක් දෙමින් සදීර දැවී යෑමත් සමග එම සම්බන්ධතාව නිමාවට පත්විය. පන්දු 139 කට මුහුණදුන් සදීර හතරේ පහර 8 කින් සිය අර්ධ ශතකය සැරසීය.",
        "date": "2018-04-02 19:12:55",
        "sid": "475",
        "title": "ගාල්ල - කොළඹ තරගය ජය පැරදුමෙන් තොරයි",
        "wid": "1"
    },
    {
        "category": "ක්‍රිකට්",
        "content": "අන්තර් පළාත් සිවුදින ක්‍රිකට් තරගාවලියේ දඹුල්ල කණ්ඩායම සහ මහනුවර කණ්ඩායම අතර කටුනායක නිදහස් වෙළඳ කලාප ක්‍රීඩාංගණයේදී පැවැති තරගය අද (2 වැනිදා) විසඳුමකින් තොරව නිමාවට පත්විය.\r\nජයග්‍රහණ සඳහා ලකුණු 373 ක ඉලක්කයක් හඹාගිය මහනුවර ක්‍රීඩකයෝ තරගය නිමාවන විට කඩුලු 2 ක් දැවී ලකුණු 221 ක් ලබා ජයග්‍රහණයට තවත් ලකුණු 151 ක් පසුපසින් සිටියහ. ඒ වන විට ආරම්භක පිතිකරු මහේල උඩවත්ත ලකුණු 103 ක්ද, නායක නිරෝෂන් දික්වැල්ල ලකුණු 56 ක්ද බැගින් ලබා නොදැවී කඩුල්ලේ රැදී සිටියහ.\r\nපළමු ඉනිමේදී ලකුණු 3 කින් ශතකය අහිමිකරගත් උඩවත්ත, දෙවැනි ඉනිමේදී පන්දු 137 කින් ශතකය සම්පූර්ණ කළේ හතරේ පහර 11 ක්ද සමගිනි. එහිදී ඔහුගේ ලකුණු රැස්කිරීමේ සාමාන්‍යය 75.18 ක් ලෙස සටහන් විය. පළමු ඉනිමේදී ශතකයක් ලබාගත් දික්වැල්ල, දෙවැනි ඉනිමේදී හතරේ පහර 3 ක් සමග අර්ධ ශතකය සම්පූර්ණ කළේය. ඔවුන් දෙදෙනා එක්ව මහනුවර කණ්ඩායමේ තෙවැනි කඩුල්ල වෙනුවෙන් ගොඩනැගූ නොබිඳුණ සම්බන්ධතාව ලකුණු 127 කි.\r\nමුලු ලකුණු සංඛ්‍යාව 26 ක් වන විට මහනුවර දෙවැනි ඉනිමේ පළමු කඩුල්ල ලෙස තරංග පරණවිතාන පිටියෙන් ඉවත් කිරීමට ඉෂාන් ජයරත්න සමත් විය. කඩුලු රකින ක්‍රීඩක මනෝජ් සරත්චන්ද්‍ර අතට උඩපන්දුවක් දෙමින් දැවීයන විට පරණවිතාන ලබා සිටියේ ලකුණු 9 ක් පමණි. ලකුණු 30 ක් ලබා සිටි චරිත් අසලංක දැවී ගියේ ජෙෆ්රි වැන්ඩසේගේ පන්දුවක් හමුවේ සරත්චන්ද්‍රගේ ස්ටම්ප් කිරීමකට හසුවෙමිනි.\r\nතෙවැනි දිනය වූ ඊයේ (2 වැනිදා) තරගය නිමාවන විට කඩුලු 7 ක් දැවී ලකුණු 163 ලබා සිටි දඹුල්ල කණ්ඩායමට අද දිනයේදී සිය දෙවැනි ඉනිමට අලුතින් එක්කරගත හැකි වූයේ ලකුණු 93 ක් පමණි. එහිදී දඹුල්ල කණ්ඩායම වෙනුවෙන් අර්ධ ශතක ලබාගැනීමට මිලින්ද සිරිවර්ධන (71) සහ සචිත්‍ර සේනානායක (60) සමත් වූහ. ලකුණු 121 කට කඩුලු 7 ක් බිඳවැටී තිබූ අවස්ථාවේදී 8 වැනි කඩුල්ල වෙනුවෙන් ලකුණු 119 ක සම්බන්ධතාවක් ගොඩනැගූ ඔවුන් දෙදෙනා දඹුල්ල දෙවැනි ඉනිමේ ලකුණු සංඛ්‍යාව 250 සීමාව කරා රැගෙන ගියහ.\r\nහයේ පහර 2 ක් සහ හතරේ පහර 4 ක්ද සමග පළමු ඉනිමේදී මෙන්ම දෙවැනි ඉනිමේදීද වේගයෙන් ලකුණු රැස්කරමින් සිටි සචිත්‍ර, ජීවන් මෙන්ඩිස්ගේ පන්දුවක් හමුවේ කසුන් රාජිත අතට උඩපන්දුවක් දෙමින් දැවී යෑමත් සමග එම සම්බන්ධතාව නිමාවට පත් විය.\r\nදඹුල්ල කණ්ඩායමේ අවසන් කඩුලු 2 ටම හිමිකම් කීමට ප්‍රභාත් ජයසූරිය සමත් වූ අතර ඔහුගේ පන්දුවක් හමුවේ කසුන් රාජිතට උඩපන්දුවක් දෙමින් දැවී යන විට මිලින්ද සඳරුවන්ගේ ඉනිම හතරේ පහර 7 කින් සමන්විත වී තිබිණ. ළහිරු ප්‍රභාත් දැවී ගියේ ප්‍රභාත්ගේ පන්දුවක් කඩුල්ලේ දැවටීම හේතුවෙනි.",
        "date": "2018-04-02 19:48:21 ",
        "sid": "476",
        "title": "දඹුල්ල - මහනුවර තරගය විසඳුමකින් තොරයි",
        "wid": "1"
    },
    {
        "category": "ක්‍රිකට්",
        "content": "සංචාරක එංගලන්ත කණ්ඩායම සහ නවසීලන්ත කණ්ඩායම අතර ක්‍රයිස්ට්චර්ච්හි හැග්ලි ඕවල් ක්‍රීඩාංගණයේදී පැවැත්වෙන දෙවැනි ටෙස්ට් ක්‍රිකට් තරගයේ සිවුවැනි දිනය වූ අද (2 වැනිදා) තරගය නතර කරන ජයග්‍රහණය සඳහා ලකුණු 382 ක ඉලක්කයක් හඹායමින් සිටි නවසීලන්ත කණ්ඩායම සිය දෙවැනි ඉනිම වෙනුවෙන් කිසිවකු නොදැවී ලකුණු 42 ක් ලබා සිටියේය.\r\nඒ අනුව නවසීලන්ත කණ්ඩායම කඩුලු 8 ක් අතැතිව තවත් එංගලන්ත කණ්ඩායමට වඩා තවත් ලකුණු 340 ක් පසුපසින් සිටින අතර තෙවැනි දිනය නිමාවන විට ටොම් ලේතම් හතරේ පහර 3 ක් සමග ලකුණු 25 ක්ද, ජීත් රාවල් හතරේ පහර 2 ක් සමග ලකුණු 17 ක්ද ලබා නොදැවී කඩුල්ලේ රැදී සිටියහ.\r\nතෙවැනි දිනය වූ ඊයේ (1 වැනිදා) තරගය නතර කරන විට කඩුලු 3 ක් දැවී ලකුණු 202 ක් ලබා සිටි එංගලන්ත කණ්ඩායමට අද දිනයේදී සිය දෙවැනි ඉනිමට තවත් ලකුණු 150 එක්ගැනීමෙන් අනතුරුව ඉනිම අත්හිටුවා නවසීලන්තයට පන්දුවට පහරදීම සඳහා ආරාධනා කර සිටියේය.\r\nඑහිදී එංගලන්ත කණ්ඩායම වෙනුවෙන් ජෝ රූට් (54) සහ ඬේවිඞ් මැලන් (53) අර්ධ ශතක ලබාගත්හ. ලකුණු 165 කට කඩුලු 3 ක් බිඳවැටී තිබූ අවස්ථාවේදී සිවුවැනි කඩුල්ල වෙනුවෙන් ලකුණු 97 ක සම්බන්ධතාවක් ගොඩනැගීමටද රූට් සහ මැලන් සමත් වූහ. කොලින් ඩි’ග්‍රෑන්ඞ්හෝම්ගේ පන්දුවක් හමුවේ හෙන්රි නිකලස් අතට උඩපන්දුවක් දෙමින් මැලන් දැවී යෑමත් සමග එම සම්බන්ධතාව නිමාවට පත් විය.\r\nඉන් නොනැවතුන ග්‍රෑන්ඞ්හෝම්, බෙන් ස්ටෝක්ස් (12), ස්ටුවට් බ්‍රෝඞ් (12) සහ මාර්ක් වුඞ්ද (9) අඩු ලකුණු සංඛ්‍යාවන්ට පිටියෙන් ඉවත් කරමින් නවසීලන්තය වෙනුවෙන් පන්දුවෙන් දස්කම් දැක්වීය. ග්‍රෑන්ඞ්හෝම්ට අනගි සහායක් දුන් නීල් වැග්නර් ලකුණු 51 කට කඩුලු 2 ක් දවාගත්තේ රූට්ගේ කඩුල්ලද සමගිනි.",
        "date": "2018-04-02 21:51:07",
        "sid": "477",
        "title": "නවසීලන්තයට ලකුණු 382 ක ඉලක්කයක්",
        "wid": "1"
    },
    {
        "category": "ක්‍රිකට්",
        "content": "සංචාරක ඕස්ට්‍රේලියානු කණ්ඩායම සහ දකුණු අප්‍රිකානු කණ්ඩායම අතර ජොහැන්නස්බර්ග්හිදී පැවැත්වෙන සිවුවැනි ටෙස්ට් ක්‍රිකට් තරගයේ සිවුවැනි දිනය වූ අද (2 වැනිදා) තරගය නතර කරන විට ජයග්‍රහණය සඳහා ලකුණු 612 ක ඉලක්කයක් හඹායමින් සිටි ඕස්ට්‍රේලියානු කණ්ඩායම ලකුණු 88 කට කඩුලු 3 ක් දැවී අසීරු තත්ත්වයකට පත්ව සිටියේය.\r\nඒ අනුව සිවුවැනි දිනය අවසන් වන විට ඕස්ට්‍රේලියාව කඩුලු 7 ක් අතැතිව දකුණු අප්‍රිකාවට වඩා ලකුණු 524 ක් පසුපසින් සිටි අතර පීටර් හෑන්ඞ්ස්කොම්බ් ලකුණු 23 ක්ද, ෂෝන් මාර්ෂ් ලකුණු 7 ක්ද බැගින් ලබා නොදැවී කඩුල්ලේ රැදී සිටියහ.\r\nමුලු ලකුණු සංඛ්‍යාව 68 ක් වන විට ඕස්ට්‍රේලියානු කණ්ඩායමේ ආරම්භක පිතිකරුවන් දෙදෙනා වන මැට් රැන්ෂෝ (5) සහ ජෝ බර්න්ස් (42) කඩුල්ල මුවා කිරීමේ වරදට හසුකර ගනිමින් පිටියෙන් ඉවත් කිරීමට සිය අවසන් ටෙස්ට් තරගයට ක්‍රීඩා කරන මෝනි මෝකල් සමත් විය. කේෂව් මහරාජ්ගේ පන්දුවක් හමුවේ කඩුල්ල මුවා කිරීමේ වරදට හසුවෙමින් දැවීයන විට තෙවැනි පිතිකරුවා ලෙස පිටියට පිවිසි උස්මාන් කවාජාට ලබාගත හැකිවී තිබණේද ලකුණු 7 ක් පමණි.\r\nකඩුලු 6 ක් දැවී ලකුණු 344 ක් ලබාගැනීමෙන් අනතුරුව සිය දෙවැනි ඉනිම අත්හිටවූ දකුණු අප්‍රිකානු කණ්ඩායම, ඕස්ටේ්‍රලියානු කණ්ඩායමට පන්දුවට පහරදීම සඳහා ආරාධනා කර සිටියේය. ඉනිම අත්හිටුවන විට ටෙම්බා බවුමා ලකුණු 35 ක්ද, වර්නන් පිලැන්දර් ලකුණු 33 ක්ද ලබා නොදැවී කඩුල්ලේ රැදී සිටියහ.\r\nඅද දිනයේදී සිට 8 වැනි ටෙස්ට් ශතකය ලබාගත් ෆෆ් ඩුප්ලෙසි (120), එය හයේ පහර 2 කින් සහ හතරේ පහර 18 කින් අලංකාර කළ අතර පැට් කමින්ස්ගේ පන්දුවක් හමුවේ පීටර් හෑන්ඞ්ස්කෝම්බ් අතට උඩපන්දුවක් දෙමින් දැවී ගියේය.\r\nඕස්ට්‍රේලියානු කණ්ඩායමේ සාර්ථකම පන්දුයවන්නා බවට පත්වූ පැට් කමින්ස්, ඩුප්ලෙසිගේ කඩුල්ලත් සමග ලකුණු 58 කට කඩුලු 4 ක් බිඳහෙළීමට සමත් විය. ඒඞ්න් මාක්‍රම් (37), ඒ.බී. ඩිවිලියස් (6) සහ ක්වින්ටින් ඩි’කොක් (4) ඔහුගේ පන්දු හමුවේ දැවීගිය සෙසු පිතිකරුවෝ වූහ.",
        "date": "2018-04-02 22:07:09 ",
        "sid": "478",
        "title": "ඕස්ට්‍රේලියාව අසීරු තත්ත්වයක",
        "wid": "1"
    },
    {
        "category": "ක්‍රිකට්",
        "content": "මාතර සාන්ත සර්වේශස් විදුහල සහ ශාන්ත තෝමස් විදුහල අතර 19 වැනි වරටත් පැවැති එක්දින තරගයේදී ඩක්වත් ලුවිස් න්‍යායට අනුව ලකුණු 07 කින් ජයගැනීමට ශාන්ත තෝමස් පිල සමත් විය. මෙතෙක් පැවති තරග 19 න් තරගයක් විසඳුමකින් තොරව අවසන්වු අතර මේ වන විට දෙපිලම තරග නවය බැගින් ජය ගෙන තිබේ. \r\nමාතර උයන්වත්ත ක්‍රීඩාංගණයේදී ඊයේ (2 වැනිදා) පැවැති මෙම තරගයේදී ජයග්‍රහණය සදහා සාන්ත සර්වේශස් පිල ලකුණු 227 ක ඉලක්කයක් හඔා යමින් සිටියදී හතරේ සීමාව අසල සිටි මිහිසල් අමෝද විසින් රැකගන්නා ලද්දේ උඩ පන්දුවක් නොව එය ලකුණු 6 ක් විය යුතු යයි විරෝධතාවක් මතුවිය. අනතුරුව විනිසුරුවන්   ආලෝක තත්වය අයහපත් යැයි තීරණය කරමින් තරගය අතහැර දැමූහ. \r\nසාන්ත තෝමස් විදුහල පළමුව පන්දුවට පහර දීමට ලැබූ අතර පළමු කඩුළු 5 ලකුණු 88 කට දවා ගැනීමට සාන්ත සර්වේශස් පන්දු යවන්නෝ සමත් වූහ. එහෙත් නායක තරූෂ කාවින්ද නොදැවී පන්දු 64 කදී හතරේ පහර නවයක් සමග රැස් කර ගත් ලකුණු 77 සහ කවිඳු රිද්මාල් (36) සමග හය වන කඩුල්ල සදහා ගොඩනැගූ  ලකුණු 97 ක අගනා සම්බන්ධතාවයෙන් තම පාසලේ ලකුණු සංඛ්‍යාව 226 දක්වා රැගෙන යාමට තෝමසුවෝ සමත් වූහ.\r\nඉලක්කය හඹා යද්දී සාන්ත සර්වේශස් පිලේ පළමු කඩුල්ල ලකුණු 7 කට දැවී ගියත් පුශ්පිත ඩිල්ෂාන් (42), චේතක දෙනුවන් (22), රිසිර ලක්වින් (56), කේශර නුවන්ත (30) සහ නායක තිලාන් ප්‍රශාන් ගේ  පිති හරඹයෙන් සාන්ත සර්වේශස් පිල ජයග්‍රහණය ආසන්නයටම පැමිණියේය. \r\nබාධා නොවූවා නම් ඔවුනට පන්දු 16 කදී ලබා ගතයුතුව තිබුනේ ලකුණු 30ක් පමණි. සිනෙත් සිතාර කඩුළු දෙකක් දවා ගත් අතර සදිර රශ්මික, ලහිරු ඩිල්ෂාන් සහ හිරන්ත ලක්ෂාන් එක් කඩුල්ල බැගින් දවා ගත්හ.",
        "date": "2018-04-03 12:04:25",
        "sid": "479",
        "title": "මාතර ශා. තෝමස් පිලට ලකුණු 7 ක ජයක්",
        "wid": "1"
    },
    {
        "category": "ක්‍රිකට්",
        "content": "ශ්‍රී ලංකා ක්‍රිකට් ආයතනය සංවිධානය කරන වයස අවුරුදු 23 න් පහළ අන්තර් පළාත් කාන්තා ක්‍රිකට් තරගාවලිය කොළඹ, මහනුවර, ගාල්ල සහ දඹුල්ල යන කණ්ඩායම්වල සහභාගීත්වයෙන් ඊයේ (2 වැනිදා) ආරම්භ විය. තරග 6 කින් සමන්විත මෙම තරගාවලිය හොරණදී සහ බණ්ඩාරගමදී පැවැත්වේ. \r\n එහිදී කොළඹ කණ්ඩායමේ නායකත්වය හසිනි පෙරේරාට හිමිව ඇති අතර මහනුවර කණ්ඩායමේ නායකත්වය මල්ෂා ෂෙහානිට හිමිවී ඇත. හර්ෂිතා මාදවී දඹුල්ල කණ්ඩායමේ නායිකාව ලෙසත්, සත්‍යා සංදීපනී ගාල්ල කණ්ඩායමේ නායිකාව ලෙසත් කටයුතු කරති. \r\n මෙම තරගාවලිය එක්දින තරගාවලියක් ලෙස පැවැත්වෙන අතර එහිදී කණ්ඩායම් දෙකම ඉනිම් දෙක බැගින් ක්‍රීඩා කළ යුතුය.",
        "date": "2018-04-03 15:54:05",
        "sid": "480",
        "title": "23න් පහළ අන්තර් පළාත් තරගාවලිය ඇරඹෙයි",
        "wid": "1"
    },
    {
        "category": "ක්‍රිකට්",
        "content": "කටුනේරිය ශාන්ත සෙබස්තියන් විද්‍යාලය සහ මීගමුව ශාන්ත පීතර විද්‍යාලය අතර කටුනේරිය ශාන්ත සෙබස්තියන් විද්‍යාලයීය ක්‍රීඩාංගණයේදී පැවැති 3 වැනි ‘මුහුදු ළිහිණින්ගේ’ හටන වාර්ෂික මහ ක්‍රිකට් තරගය ලකුණු 135 කින් ජය ගැනීමට කටුනේරිය ශාන්ත සෙබස්තියන් විද්‍යාලය ඊයේ (2 වැනිදා) සමත්විය.\r\n විශිෂ්ට පන්දු යැවීමක නිරතවූ සිතුම් අකිලංක පළමු ඉනිමේදී කඩුලු 6 ක් සහ දෙවැනි ඉනිමේදී කඩුලු 5 ක් සමගින් ලකුණු 49 කට කඩුලු 11 ක් දවාගනිමින් තරගය පුරා පන්දුවෙන් දස්කම් දක්වා කටුනේරිය ශාන්ත සෙබස්තියන් විද්‍යාලය ජයග්‍රහණය කරා රැගෙන යාමට සමත්විය.\r\n පළමු ඉනිමේදී ලකුණු 161 ක් රැස්කළ ශාන්ත සෙබස්තියන් විද්‍යාලය සිතුම් අකිල සහ දීමන්ත සිල්වාගේ පන්දු යැවීම හමුවේ ලකුණු 57 කට ශාන්ත පීතර විද්‍යාලයිය පළමු ඉනිම සීමා කිරීමට සමත්විය.\r\n ලකුණු 104 ක් ඉදිරියෙන් සිටිමින් සිය දෙවැනි ඉනිම ඇරඹු ශාන්ත සෙබස්තියන් විද්‍යාලයට රැස්කිරීමට හැකිවූයේ ලකුණු 140 ක් පමණි. ඉසුරු උත්පල සහ ශාලුක තිළිණ කඩුලු 3 බැගින් දවාගත් අතර බ්‍රයන් ජුලීටස් කඩුලු 2 ක් දවාගනිමින් පන්දුවෙන් දස්කම් දැක්වීය.\r\n ජයග්‍රහණය සදහා ලකුණු 245 ක ඉලක්කයක් හඹාගිය ශාන්ත පීතර විද්‍යාලයට සියලුදෙනා දැවී රැස්කිරීමට හැකිවූයේ ලකුණු 109 ක් පමණි. සිතුම් අකිලංක කඩුලු 5 ක් සහ දීමන්ත සිල්වා කඩුලු 3 ක් දවාගනිමින් පන්දුවෙන් දස්කම් දැක්වූහ.",
        "date": "2018-04-03 16:22:38 ",
        "sid": "481",
        "title": "සිතුම් ශා.සෙබස්තියන් විදුහලට ජය ගෙනෙයි",
        "wid": "1"
    },
    {
        "category": "ක්‍රිකට්",
        "content": "සංචාරක බටහිර ඉන්දීය කොදෙව් කණ්ඩායමට එරෙහිව කරච්චිහිදී පැවැති තෙවැනි විස්සයි20 තරගයෙන් ලකුණු 82 ක් පහසු ජයක් වාර්තා කිරීමට සත්කාරක පාකිස්තානය අද (2 වැනිදා) සමත් විය. එම ජයත් සමග දෙරට අතර පැවැති තරග 3 කින් සමන්විත විස්සයි20 තරගාවලිය තවත් තරගයක් ඉතිරිව තිබියදීම 2-0 ක් ලෙස ජය ගැනීමටද පාකිස්තාන ක්‍රීඩකයෝ සමත් වූහ. \r\nකාසියේ වාසිය දිනා පළමුවෙන් පන්දුවට පහරදුන් පාකිස්තාන කණ්ඩායම නියමිත ඕවර 20 අවසානයේ කඩුලු 3 ක් දැවී ලකුණු 205 ක් රැස්කළේය. එහිදී ප්‍රවේගකාරී පිතිහරඹයක නිතර වූ බාබර් අසාම් පන්දු 58 කදී නොදැවී ලකුණු 97 ක් රැස්කළේ හයේ පහරක් සහ හතරේ පහර 13 ක් සමගිනි. \r\nහුසේන් ටලට් (63) සමග එක්ව දෙවැනි කඩුල්ල වෙනුවෙන් පන්දු 74 කදී ලකුණු 119 ක සම්බන්ධතාවක් ගොඩනැගීමටද අසාම් සමත් විය. පන්දු 41 කදී වාර්තා වූ හුසේන්ගේ අර්ධ ශතකය හයේ පහරකින් සහ හතරේ පහර 8 කින් සමන්විත විය. \r\nජයග්‍රහණය සඳහා ලකුණු 206 ක ඉලක්කයක් හඹාගිය බටහිර ඉන්දීය කොදෙව් කණ්ඩායමට ඕවර 19.2 ත් අවසානයේ සියලු දෙනා දැවී ලබාගත හැකි වූයේ ලකුණු 123 ක් පමණි. පිතිකරුවන් 7 දෙනෙක්ම ලකුණු 15 සීමාව ඉක්මවා යෑමටත් පෙර දැවී යෑම කොදෙව් කණ්ඩායමට විශාල පාඩුවක් විය. කොදෙව් ඉනිමේ වැඩිම ලකුණු ලාභියා බවට පත් වූ ආරම්භක පිතිකරු චැඞ්වික් වෝල්ටන් පන්දු 29 කදී හයේ පහර 2 ක් සහ හතරේ පහර 5 ක් සමග ලකුණු 40 ක් රැස්කළේය. \r\nඑහිදී දක්ෂ පන්දු යැවීමක නිතර වූ මොහොමඞ් අමීර් ලකුණු 22 කට කඩුලු 3 ක් දවාගත්තේ කොදෙව් නායක ජේසන් මොහොමඞ්ගේ කඩුල්ලද සමගිනි. ෂඩාබ් ඛාන් සහ හුසේන් ටලට් කඩුලු 2 බැගින් දවාගනිමින් කොදෙව් කණ්ඩායමේ ජයග්‍රහණය වලක්වාලීම සඳහා අමීර්ට අනගි සහයක් දුන්හ. ",
        "date": "2018-04-03 16:53:51",
        "sid": "482",
        "title": "අසාම් - හුසේන් පාකිස්තානයට ජය ගෙනෙති",
        "wid": "1"
    },
    {
        "category": "ක්‍රිකට්",
        "content": "අම්බලන්ගොඩ ශ්‍රී දේවානන්ද විද්‍යාලය සහ අම්බලන්ගොඩ ධර්මාශෝක විද්‍යාලය අතර මොරටුව ද සොයිසා ක්‍රීඩාංගණයේදී පැවැති 51 වැනි ‘සුනිල සංග්‍රාමය ’ වාර්ෂික මහ ක්‍රිකට් තරගය කඩුලු 6 කින් ජයගැනීමට අම්බලන්ගොඩ ධර්මාශෝක විද්‍යාලය ඊයේ (2 වැනිදා) සමත්විය. \r\n පළමු ඉනිමේදී ලකුණු 167 ක් රැස්කළ අම්බලන්ගොඩ ශ්‍රී දේවානන්ද විද්‍යාලයට දෙවැනි ඉනිමේදී රැස්කිරීමට හැකිවූයේ ලකුණු 142 ක් පමණි. ශ්‍රී දේවානන්ද විද්‍යාලය වෙනුවෙන් වාර්තා වූ එකම අර්ධ ශතකයකයට හිමිකම් කීමට ලකුණු 56 ක් රැස්කළ සොහාන් ද ලිවේරා සමත්විය.\r\n කවිඳු නදීශාන් (57) සහ නිමේෂ් මෙන්ඩිස්ගේ (54) අර්ධ ශතක හමුවේ පළමු ඉනිම සදහා ලකුණු 231 ක් රැස්කිරීමට අම්බලන්ගොඩ ධර්මාශෝක විද්‍යාලය සමත්විය. සඳුන් ද සොයිසා කඩුලු 4 ක් ද, දසුන් ද සිල්වා සහ කවිඳු රාජපක්ෂ කඩුලු 3 බැගින් දවාගනිමින් පන්දුවෙන් දස්කම් දැක්වූහ.\r\n ජයග්‍රහණය සදහා ලකුණු 79 ක ඉලක්කයක් හඹාගිය අම්බලන්ගොඩ ධර්මාශෝක විද්‍යාලය කඩුලු 4 ක් දැවී ඉලක්කය පහසුවෙන් ජයගැනීමට සමත්විය.\r\n සඳුන් ද සොයිසා ලකුණු 74 කට කඩුලු 6 ක් දවාගනිමින් ශ්‍රී දේවානන්ද විද්‍යාලය වෙනුවෙන් පන්දුවෙන් දස්කම් දැක්වීය.",
        "date": "2018-04-03 16:59:02 ",
        "sid": "483",
        "title": "අම්බලන්ගොඩ ධර්මාශෝකයට කඩුලු 6 ක ජයක්",
        "wid": "1"
    },
    {
        "category": "ක්‍රිකට්",
        "content": "ඉන්දීය ක්‍රිකට් කණ්ඩායමේ හිටපු නායක මහේන්ද්‍ර සිං දෝනිට ඉන්දියානු සිවිල් සමාජයේ ඉහළම සම්මානයක් වන පද්ම භූෂන් සම්මානය පිරිනමන ලදි. ඉන්දියාව දෙවැනි වතාවටත් ලෝක ක්‍රිකට් කුසලානය දිනා හරියටම වසර 7 ක් සම්පූර්ණ වූ 2018 අප්‍රේල් 2 වැනිදා (ඊයේ) ඉන්දීය ජනාධිපති රාම්නාත් කෝවින්ද් මහතා විසින් දෝනිට මෙම සම්මානය පිරිනමන ලදි. \r\n2011 අප්‍රේල් 02 වැනිදා රාත්‍රියේ මුම්බායිහි වැන්කඬේ ක්‍රීඩාංගණයේදී පන්දුව නරඹන්නන් අතරට යැවූ මහේන්ද්‍ර සිං දෝනි දෙවැනි වතාවටත් ඉන්දියාවට ලෝක ක්‍රිකට් කුසලාන දිනා දුන්නේය. \r\nලෝක කුසලාන ජයග්‍රහණයෙන් මාස කිහිපයකට පසුව (2011 නොවැම්බර් මාසයේදී) ඉන්දීය යුද හමුදාව විසින් මහේන්ද්‍ර සිං දෝනිට ලුතිනන් කර්නල් (ගෞරව) නිලය පිරිනමනු ලැබිණ. කපිල් දේව් (ඉන්දියාව වෙනුවෙන් ලෝක කුසලාන දිනාගත් පළමු ක්‍රිකට් නායකයා) හැරුණු විට මෙම ලුතිනන් කර්නල් (ගෞරව) නිලය හිමිවූ එකම ක්‍රිකට් ක්‍රීඩකයා දෝනිය. \r\nපද්ම භූෂන් සම්මානය ලබාගැනීම සඳහා සිය නම ප්‍රකාශයට පත්කළ අවස්ථාවේදී ඉන්දීය යුද හමුදා ඇඳුමින් සැරසී සිටි හිටපු ක්‍රිකට් නායකයා සම්මානය ලබාගැනීමට ගියේ හමුදා නිලධාරියකු මෙන් සමාචාර ගමනිනි. ඔහු සමාචාර ගමනේදීත් පිතිහරඹයේ යෙදෙන්නාක් මෙන් සුපුරුදු බවක් පෙන්වීය. \r\nලෝක ශූරතා දෙකකට හිමිකම් කියන බිලියඞ් සහ ස්නූකර් ක්‍රීඩකයකු වන පන්කාජ් අද්වානිටද පද්ම භූෂණ සම්මානය පිරිනැමිණ. \r\nවසර 2007 දී විස්සයි-20 ලෝක කුසලානය දිනාගත් ඉන්දීය පිලට නායකත්වය දුන් දෝනි, 2011 දී පැවැති ලෝක කුසලාන තරගාවලියේ අවසන් මහ තරගයේදී ශ්‍රී ලංකාව පරාජය කරමින් දෙවැනි වතාවටත් එක්දින ලෝක ශූරතාව ඉන්දියාවට දිනා දුන්නේය. අනතුරුව ටෙස්ට් ශ්‍රේණිගත කිරීම් අතරේ ලෝකයේ අංක 1 ස්ථානයට ඉන්දීය පිල කැඳවාගෙන ගිය පළමු නායකයාද විය. \r\nඅන්තර්ජාතික ක්‍රිකට් සභාව විසින් පවත්වනු ලබන වාර්ෂික සම්මාන උළෙලේදී 2008 දී සහ 2009 දී වසර සඳහා විශිෂ්ටතම එක්දින ක්‍රීඩකයා වූ මහේන්ද්‍ර සිං දෝනි, 2007 දී රජිව් ගාන්ධි රත්න සම්මානය හිමිකරගත්තේය. ඉන් අනතුරුව ඉන්දීය සිවිල් සමාජයේ සිවුවැනි ඉහළම සම්මානය වන පද්ම ශ්‍රී සම්මානය 2009 දී හිමිකරගැනීමට දෝනිට හැකිවිය. ",
        "date": "2018-04-03 17:05:59",
        "sid": "484",
        "title": "දෝනිට පද්ම භූෂන් සම්මානය",
        "wid": "1"
    },
    {
        "category": "ක්‍රිකට්",
        "content": "කෝට්ටේ ආනන්දශාස්ත්‍රාලය සහ නුගේගොඩ ශාන්ත ජෝන් විදුහල අතර 22 වැනි ‘ශ්‍රී ජයවර්ධනපුර සටන’ වාර්ෂික මහ ක්‍රිකට් තරගය කොළඹ ආර්.ප්‍රේමදාස ක්‍රීඩාංගණයේදී මේ මස 6 සහ 7 දෙදින පැවැත්වේ.\r\nමෙවර ආනන්දශාස්ත්‍රාල පිලේ නායකයා ලෙස තිමිර මල්ෂාන් ද, ශාන්ත ජෝන් විදුහල් පිලේ නායකයා ලෙස නුරාජ් ප්‍රසංග ද, කටයුතු කරති. \r\nආනන්දශාස්ත්‍රාල මෙම තරග වාරයේ තරග 10 කට සහභාගි වී දෙහිවල එස්. ද එස්. ජයසිංහ විදුහලට එරෙහිව පූර්ණ ජයක් සමගින් පළමු ඉනිමේ ජයග්‍රහණ 4 ක් හිමිකර ගත්තේය. ආනන්දශාස්ත්‍රාලය තරග හතරක් පරාජයට පත්ව තිබේ. \r\nමෙවර ආනන්දශාස්ත්‍රාලයේ ප්‍රබලතම ක්‍රීඩකයා වන නායක තිමිර මල්ෂාන් ලකුණු 610 ක් රැස්කරමින් කඩුලු 59 ක් ද, දවාගෙන තිබේ. \r\nඉසුරු අවින්ද, චමිඳු සත්මිණ සහ වෙනුක් හෙට්ටිආරච්චි මෙවර ආනන්දශාස්ත්‍රාල පිල නියෝජනය කරන සෙසු ප්‍රබල ක්‍රීඩකයෝ වෙති.\r\nශාන්ත ජෝන් විදුහල මෙම තරග වාරයේ තරග 10 කට සහභාගි වී පූර්ණ ජයග්‍රහණ පහක් ලබා තරගයක් පරාජයට පත්ව තිබේ. \r\nමෙවර ශාන්ත ජෝන් විදුහල් පිලේ ප්‍රබලතම ක්‍රිඩකයා ලෙස තුන් ඉරියව් ක්‍රීඩක මිතිල පූර්ණජිත් හැදින්විය හැකිය. ඔහු මෙම තරග වාරයේ ලකුණු 567 ක් රැස්කරමින් කඩුලු 57 ක් ද, දවාගෙන තිබේ. \r\nනායක නිරාජ් ප්‍රසංග (520), උප නායක තෙෂාන් මිලින්ද (412), හිරුෂ මෙන්ඩිස් (480) සෙසු ප්‍රබල පිතිකරුවෝ වෙති.",
        "date": "2018-04-03 17:16:57",
        "sid": "485",
        "title": "ශ්‍රී ජයවර්ධනපුර සටන 6 - 7",
        "wid": "1"
    },
    {
        "category": "ක්‍රිකට්",
        "content": "ඕස්ට්‍රේලියාවට එරෙහිව ජොහැන්නස්බර්ග්හිදී පැවැති සිවුවැනි ටෙස්ට් ක්‍රිකට් තරගයෙන් ලකුණු 492 ක පහසු ජයක් ලැබූ දකුණු අප්‍රිකාව, දෙරට අතර පැවැති තරග 4 කින් සමන්විත වූ ටෙස්ට් තරගාවලිය 3-1 ක් ලෙස ජයගැනීමට සමත් විය. \r\nජයග්‍රහණය සඳහා ලකුණු 612 ක ඉලක්කයක් හඹාගිය ඕස්ට්‍රේලියාවට සිය දෙවැනි ඉනිම වෙනුවෙන් සියලු දෙනා දැවී රැස්කරගත හැකි වූයේ ලකුණු 119 ක් පමණි. එහිදී ඕස්ට්‍රේලියානු  පිතිකරුවන් 8 දෙනෙක්ම ලකුණු 10 සීමාව ඉක්මවා යෑමටත් පෙරාතුව පිටියෙන් ඉවත් කිරීමට දකුණු අප්‍රිකානු පන්දු යවන්නෝ සමත් වූහ. ඕස්ට්‍රේලියානු දෙවැනි ඉනිමේ වැඩිම ලකුණු ලභියා බවට පත්වූ ජෝ බර්න්ස් හයේ පහරක් සහ හතරේ පහර 5 ක් සමග ලකුණු 42 ක් රැස්කළේය. \r\nසිවුවැනි දිනය වූ ඊයේ (3 වැනිදා) තරගය නතර කරන විට ලකුණු 88 කට කඩුලු 3 ක් දැවී අසීරු තත්ත්වයකට මුහුණ පා සිටි ඕස්ට්‍රේලියානු  කණ්ඩායමට අද දිනයේදී සිය දෙවැනි ඉනිමට අලුතින් එක්කරගත හැකි වූයේ ලකුණු 31 ක් පමණි. අද දිනයේදී බිඳවැටුණ කඩුලු 7 න් 6 කටම හිමිකම් කීමට වර්නන් පිලැන්දර් සමත් වූයේ ප්‍රතිවාදීන්ට ලකුණු 21 ක් පමණක් ලබාදෙමිනි. \r\nපීටර් හෑන්ඞ්න්ස්කොම්බ් (24), ෂෝන් මාර්ෂ් (7), මිචෙල් මාර්ෂ් (0), ටිම් පේන් (7), පැට් කමින්ස් (1) සහ චාඞ් සේයර්ස් (0), පිලැන්දර්ගේ පන්දු හමුවේ දැවී ගිය පිතිකරුවෝ වූහ. නේදන් ලයන් දුවද්දී දවාගැනීමකට හසුකර ගැනීමට ඒඞ්න් මාක්‍රම් සමත් වීමත් සමග ඕස්ට්‍රේලියානු දෙවැනි ඉනිම නිමාවට පත් විය. ",
        "date": "2018-04-03 17:45:16",
        "sid": "486",
        "title": "දකුණු අප්‍රිකානුවෝ 3-1 කින් ඕස්ට්‍රේලියාව පරදවති",
        "wid": "1"
    },
    {
        "category": "ක්‍රිකට්",
        "content": "නවසීලන්තයට එරෙහිව ක්‍රයිස්ට්චර්ච්හි හැග්ලි ඕවල් ක්‍රීඩාංගණයේදී පැවැති දෙවැනි ටෙස්ට් ක්‍රිකට් තරගය ජය ගනිමින් තරගාවලිය සම කිරීමට තිබූ අවස්ථාවක් එංගලන්තය නායක ජෝ රූට් අතින් ගිළිහී ගියේය. තරගය නිමා වන තෙක්ම කඩුල්ල ආරක්ෂා කරගනිමින් පන්දුවට පහරදුන් ඉෂ් සෝධි, ස්ටුවට් බ්‍රොඞ්ගේ පන්දුවක් හමුවේ ලබාදුන් එම උඩපන්දුව රැකගත්තා නම් එංගලන්ත පන්දු යවන්නන්ට තරගයේ අවසන් භාගයේදී දවාගැනීමට තිබුණේ තවත් කඩුලු 2 ක් පමණි.\r\nඑංගලන්ත නායකයාට අතහැරණු එම උඩපන්දුවේ වාසියත් සමග දෙවැනි ටෙස්ට් තරගය පරාජයෙන් තොරව අවසන් කරගත් නවසීලන්තය, දෙරට අතර පැවැති තරග 2 කින් සමන්විත ටෙස්ට් තරගාවලිය 1-0 ක් ලෙස ජයගැනීමට සමත් විය. ජයග්‍රහණය සඳහා ලකුණු 382 ක ඉලක්කයක් හඹාගිය නවසීලන්ත කණ්ඩායම තරගය නිමාවන විට සිය දෙවැනි ඉනිම වෙනුවෙන් කඩුලු 8 ක් දැවී ලකුණු 256 ක් ලබා සිටියේය.\r\nසිවුවැනි දිනය වූ ඊයේ (2 වැනිදා) තරගය නතර කරන විට කිසිවකු නොදැවී ලකුණු 42 ක් ලබා සිටි නවසීලන්ත කණ්ඩායම අද දිනයේදී සිය දෙවැනි ඉනිමට තවත් ලකුණු 214 ක් එක්කර ගත්හ. තේ පානය සඳහා තරගය නතර කරන විට නවසීලන්ත ලකුණු පුවරුව ලකුණු 191 කට කඩුලු 6 ක් ලෙස සටහන් විය. ඒ අනුව තරගය ජය පරාජයෙන් තොරව අවසන් කරගැනීම සඳහා නවසීලන්ත පිතිකරුවන්ට තේ විවේකයෙන් අනතුරුව ඕවර 35 කදී කඩුලු 4 ක් ආරක්ෂා කරගැනීමට සිදුවූහ.  \r\nඑහිදී හත්වැනි කඩුල්ල වෙනුවෙන් ලකුණු 57 ක සම්බන්ධතාවක් ගොඩගැනීමට කොලින් ඩි’ග්‍රෑන්ඞ්හෝම් (45) සහ ඉෂ් සෝධි (නොදැවී 56) සමත් වුවද, මාර්ක් වුඞ්ගේ පන්දුවක් හමුවේ ජැක් ලීච් අතට උඩපන්දුවක් දෙමින් ග්‍රෑන්ඞ්හෝම් දැවී යෑමත් සමග එම සම්බන්ධතාව නිමාවට පත්විය.\r\nග්‍රෑන්ඞ්හෝම් දැවීයෑමෙන් අනතරුව තරගය නිමාවීමට තවත් ඕවර 23 ක් පමණ ඉතිරිව තිබූ අතර එහිදී කඩුලු ආරක්ෂා කරගනිමින් ඉතා ඉවසිලිවන්ත ලෙස පන්දුවට පහරදුන් ඉෂ් සෝධි සහ නීල් වැග්නර් (7) නවසීලන්ත කණ්ඩායම පරාජයෙන් ගළවාගත්හ. පන්දු 168 කදී වාර්තා වූ සෝධිගේ තෙවැනි ටෙස්ට් අර්ධ ශතකය හතරේ පහර 9 කින් සමන්විත විය.\r\nජෝ රූට් යැවූ නවසීලන්ත ඉනිමේ අවසන් ඕවරයේ සිවුවැනි පන්දුවේදී ජේම්ස් වින්ස් අතට උඩපන්දුවක් දෙමින් නීල් වැග්නර් දැවීයෑමත් සමග තරගය නතර කිරීමට විනිසුරුවෝ පියවර ගත්හ. මාර්ක් වුඞ්, ජැක් ලීච් සහ ස්ටුවට් බ්‍රෝඞ් කඩුලු 2 බැගින් දවාගනිමින් නවසීලන්ත පිතිකරුවන් පීඩනයට පත් කළද එංගලන්ත කණ්ඩායම ජයග්‍රහණය කරා රැගෙන යෑමට ඔවුහු අපොහොසත් වූහ.",
        "date": "2018-04-03 19:14:37",
        "sid": "487",
        "title": "ජයග්‍රහණය රූට්ගේ අතින් ගිළිහෙයි",
        "wid": "1"
    },
    {
        "category": "ක්‍රිකට්",
        "content": "බටහිර ඉන්දීය කොදෙව් කණ්ඩායමට එරෙහිව කරච්චිහිදී ඊයේ (3 වැනිදා) පැවැති තෙවැනි විස්සයි20 තරගයෙන් කඩුලු 8 ක් පහසු ජයක් වාර්තා කළ පාකිස්තානය, දෙරට අතර පැවැති තරග 3 කින් සමන්විත විස්සයි20 තරගාවලිය 3-0 ක් ලෙස ජය ගැනීමට සමත් විය.  \r\nජයග්‍රහණය සඳහා ලකුණු 154 ක ඉලක්කයක් හඹාගිය පාකිස්තාන ක්‍රීඩකයෝ පන්දු 19 ක් ඉතිරිව තිබියදී කඩුලු 2 ක් පමණක් දැවී එම ඉලක්කය පසුකර ගියහ. හුසේන් ටලට් හතරේ පහර 3 ක් සමග නොදැවී ලකුණු 31 ක්ද, අසීෆ් අලී හයේ පහරක් සහ හතරේ පහර 2 ක් සමග නොදැවී ලකුණු 25 ක්ද රැස්කරමින් පාකිස්තාන කණ්ඩායම ජයග්‍රහණය කරා ගෙන ගියහ. \r\nපාකිස්තාන ආරම්භක පිතිකරු යුගළය වූ ෆකාර් සමාන් (40) සහ බාබර් අසාම් (51) පළමු කඩුල්ල වෙනුවෙන් පන්දු 32 කදී ලකුණු 61 ක වේගවත් සම්බන්ධතාවක් ගොඩනගමින් සිය කණ්ඩායමේ ජයග්‍රහණය සඳහා මනා අඩිතාලමක් දැමූහ. පන්දු 17 කදී වාර්තා වූ ෆකාර්ගේ ඉනිමට හයේ පහර 2 ක් සහ හතරේ පහර 6 ක් ඇතුළත් වූ අතර පන්දු බාබර්ගේ අර්ධ ශතකය හතරේ පහර 6 කින් සමන්විත විය. \r\nකාසියේ වාසිය දිනා පළමුවෙන් පන්දුවට පහරදුන් පාකිස්තාන කණ්ඩායම නියමිත ඕවර 20 අවසානයේ කඩුලු 6 ක් දැවී ලකුණු 153 ක් රැස්කළේය. එහිදී වේගවත් පිතිහරඹයක නිතර වූ ඇන්ඩි්‍ර ෆ්ලෙචර් පන්දු 43 කදී ලකුණු 52 ක් රැස්කළේ හයේ පහර 3 ක් සහ හතරේ පහර 4 ක් සමගිනි. මාලන් සැමුවෙල්ස් (31) සමග එක්ව දෙවැනි කඩුල්ල වෙනුවෙන් පන්දු 56 කදී ලකුණු 72 ක සම්බන්ධතාවක් ගොඩනැගීමටද ෆ්ලෙචර් සමත් විය. \r\nකොදෙව් ඉනිමේ අවසන් ඕවර කිහිපයේදී ප්‍රවේගකාරී පිතිහරඹයක නිතර වූ ඩිනේෂ් රැම්ඩින් පන්දු 18 කදී හයේ පහර 3 ක් සහ හතරේ පහර 4 ක් සමග නොදැවී ලකුණු 42 ක් රැස්කළේය. ",
        "date": "2018-04-04 14:53:17",
        "sid": "488",
        "title": "පාකිස්තානය 3-0 කින් ජය ලබයි",
        "wid": "1"
    },
    {
        "category": "ක්‍රිකට්",
        "content": "දික්වැල්ල විජිත මධ්‍ය මහා විද්‍යාලය සහ වීරකැටිය රාජපක්ෂ මධ්‍ය මහා විද්‍යාලය අතර මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේදී අද (4 වැනිදා) ආරම්භවූ 9 වැනි ‘රුහුණු රන් හටන’ වාර්ෂික මහ ක්‍රිකට් තරගයේ පළමු දිනය අවසන් වනවිට වීරකැටිය රාජපක්ෂ මධ්‍ය මහා විද්‍යාලය පළමු ඉනිමට කඩුලු 3 ක් දැවී ලකුණු 19 ක් රැස්කර සිටියේය.\r\n මෙනූෂ දිනුප් ලකුණු 04 කට කඩුලු 3 ක් දවාගනිමින් වීරකැටිය රාජපක්ෂ මධ්‍ය මහා විද්‍යාලයීය කණ්ඩායම අමාරුවේ දැමීමට සමත්විය.\r\n කාසියේ වාසිය දිනාගත් වීරකැටිය රාජපක්ෂ මධ්‍ය මහා විද්‍යාලය පළමුව පන්දුවට පහරදීම සදහා දික්වැල්ල විජිත මධ්‍ය මහා විද්‍යාලයට ආරාධනා කළ අතර සියලුදෙනා දැවී ඔවුන්ට රැස්කිරීමට හැකිවූයේ ලකුණු 127 ක් පමණි.\r\n ලකුණු 37 ක් ලබාගත් ළහිරු කෝසල විජිත මධ්‍ය මහා විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්විය.\r\n පන්දුවෙන් දස්කම් දැක්වූ තරිඳු උශාන් ලකුණු 47 කට කඩුලු 5 ක් දවාගනිමින් විජිත මධ්‍ය මහා විද්‍යාලය අඩු ලකුණු සංඛ්‍යාවකට සීමාකිරීමට දායකවූ අතර පිවිතුරු පියදසුන් ලකුණු 15 කට කඩුලු 2 ක් දවාගත්තේය.\r\n හෙට (5 වැනිදා) තරගයේ දෙවැනි සහ අවසන් දිනයයි.",
        "date": "2018-04-04 18:41:07",
        "sid": "489",
        "title": "රාජපක්ෂ මැදි විදුහල අමාරුවේ වැටෙයි",
        "wid": "1"
    },
    {
        "category": "ක්‍රිකට්",
        "content": "හෝමගම මහින්ද රාජපක්ෂ ජාතික පාසල සහ කොළඹ ආරක්‍ෂක සේවා පාසල අතර එස්.එස්.සී ක්‍රීඩාංගණයේදී පැවැති පළමු ‘නීලලෝහිත සංඝ්‍රාමය’ වාර්ෂික මහ ක්‍රිකට් තරගය ලකුණු 141 කින් ජයගැනීමට හෝමගම මහින්ද රාජපක්ෂ ජාතික පාසල අද (4 වැනිදා) සමත්විය.\r\n කාසියේ වාසිය දිනා පළමුව පන්දුවට පහරදුන් හෝමගම මහින්ද රාජපක්ෂ ජාතික පාසල නියමිත ඕවර 45 අවසානයේ කඩුලු 2 ක් දැවී ලකුණු 252 ක් රැස්කිරීමට සමත්විය. \r\n විශිෂ්ට පිතිහරඹයක නිරතවූ දුලාජ් පෙරේරා පන්දු 122 කදී හතරේ පහර 8 ක් සමගින් ලකුණු 110 ක් රැස්කිරීමට සමත්වූ අතර සංදීප් විහාර පන්දු 83 කදී හතරේ පහර 10 ක් සමගින් නොදැවී ලකුණු 76 ක් රැස්කරමින් හෝමගම මහින්ද රාජපක්ෂ ජාතික පාසල් කණ්ඩායම ලකුණු 250 සීමාවෙන් ඔබ්බට රැගෙන යාමට සමත්විය.\r\n දුලාජ් පෙරේරා සහ සංදීප් විහාර දෙවැනි කඩුල්ල සදහා පන්දු 153 කදී ලකුණු 164 ක සම්බන්ධතාවයක් ගොඩනැගීමට සමත්වූහ.\r\n ජයග්‍රහණය සදහා ලකුණු 253 ක ඉලක්කයක් හඹාගිය කොළඹ ආරක්‍ෂක සේවා පාසල් කණ්ඩායමට ඕවර 45 අවසානයේ කඩුලු 9 ක් දැවී රැස්කිරීමට හැකිවූයේ ලකුණු 111 ක් පමණි.\r\n කෞෂල්‍ය විතානගේ ලකුණු 40 ක් රැස්කරමින් කොළඹ ආරක්‍ෂක සේවා පාසල් කණ්ඩායම වෙනුවෙන් වැඩිම ලකුණු රැස්කළ පිතිකරුවා බවට පත්විය.\r\n ඔමාවින් ඉන්දීප ලකුණු 08 කට කඩුලු 3 ක් සහ ලලන ලක්ෂිත ලකුණු 29 කට කඩුලු 2 ක් දවාගනිමින් මහින්ද රාජපක්ෂ ජාතික පාසල් කණ්ඩායම වෙනුවෙන් පන්දුවෙන් දස්කම් දැක්වූහ.",
        "date": "2018-04-04 18:51:56 ",
        "sid": "490",
        "title": "මහින්ද රාජපක්ෂ විදුහලට ලකුණු 141 ක ජයක්",
        "wid": "1"
    },
    {
        "category": "ක්‍රිකට්",
        "content": "ගම්පහ බණ්ඩාරනායක විද්‍යාලය සහ කොළඹ ලුම්බිණි විද්‍යාලය අතර ආර්.ප්‍රේමදාස ක්‍රීඩාංගණයේදී පැවැති 5 වැනි ‘නීල හරිත සංග්‍රාමය’ වාර්ෂික මහ ක්‍රිකට් තරගය කඩුලු 3 කින් ජයගැනීමට කොළඹ ලුම්බිණි විද්‍යාලය අද (4 වැනිදා) සමත්විය.\r\n කාසියේ වාසිය දිනා පළමුව පන්දුවට පහරදුන් ගම්පහ බණ්ඩාරනායක විද්‍යාලයට ඕවර 42.1 කදී සියලුදෙනා දැවී රැස්කිරීමට හැකිවූයේ ලකුණු 172 ක් පමණි.\r\n සහිරු රොශේන් (78) අර්ධ ශතකයක් රැස්කරමින් පිත්තෙන් දස්කම් දැක්වුවද අනෙක් පිතිකරුවන් අසාර්ථක විම හේතුවෙන් ඉහළ ලකුණු සංඛ්‍යාවක් කරා යෑමට බණ්ඩාරනායක විද්‍යාලයට නොහැකි විය.\r\n ප්‍රභාත් මදුසංක ලකුණු 18 කට කඩුලු 4 ක් සහ විමුක්ති කුලතුංග ලකුණු 23 කට කඩුලු 2 ක් දවාගනිමින් ලුම්බිණි විද්‍යාලය වෙනුවෙන් පන්දුවෙන් දස්කම් දැක්වූහ.\r\n ජයග්‍රහණය සදහා ලකුණු 173 ක ඉලක්කයක් හඹාගිය කොළඹ ලුම්බිණි විද්‍යාලය ඕවර 37.3 කදී කඩුලු 7 ක් දැවී ඉලක්කය පහසුවෙන් ජයගැනීමට සමත්විය.\r\n කවින් පීරීස් නොදැවී ලකුණු 78 ක් රැස්කරමින් ලුම්බිණි විද්‍යාලය ජයග්‍රහණය කරා රැගෙන යාමට සමත්විය.",
        "date": "2018-04-04 18:55:21",
        "sid": "491",
        "title": "ලුම්බිණියට කඩුලු 3 ක ජයක්",
        "wid": "1"
    },
    {
        "category": "ක්‍රිකට්",
        "content": "ටෙස්ට් තරග දෙකකින්, එක්දින තරග 5 කින් සහ විස්සයි20 තරගයකින් සමන්විත තරගාවලියකට සහභාගි වීම සඳහා දකුණු අප්‍රිකානු ක්‍රිකට් කණ්ඩායමේ ලබන ජූනි සහ අගෝස්තු මාසවලදී ශ්‍රී ලංකාවේ සංචාරයක නිරත වීමට නියමිතය. මෙම තරගාවලිය ටෙස්ට් තරග 3 කින් සමන්විත වීමට නියමිතව තිබුණද ටෙස්ට් තරගයක් අවලංගු කරමින් ඒ සඳහා එක්දන තරග දෙකක් ඇතුළත් කර තිබේ.\r\n ගාල්ල ජාත්‍යන්තර ක්‍රිකට් ක්‍රීඩාංගණයේදී සහ කොළඹ එස්.එස්.සී ක්‍රීඩාංගණයේදී ටෙස්ට් තරග දෙක පැවැත්වෙයි. රංගිරි දඹුල්ල, පල්ලෙකැලේ සහ ආර්. ප්‍රේමදාස ක්‍රීඩාංගණවලදී එක්දින තරග 5 සහ විස්සයි20 තරගය පැවැත්වේ.\r\n මූලික සැලැස්ම අනුව මෙම තරගාවලියට ඇතුළත් වූයේ ටෙස්ට් තරග 3 ක් පමණි. එහෙත් 2019 ලෝක කුසලාන තරගාවලිය සඳහා ශ්‍රී ලංකා කණ්ඩායම සූදානම් කරගැනීමට එක්දින තරග වැඩි ප්‍රමාණයක් අවශ්‍ය වන බැවින් ටෙස්ට් තරගයක් වෙනුවට එක්දින තරග දෙකක් ඇතුළත් කර තිබේ. ඒ සම්බන්ධයෙන් ශ්‍රී ලංකා ක්‍රිකට් ආයතනයෙන් කළ යෝජනාවට දකණු අප්‍රිකානුවන් එකඟ වී තිබේ.\r\n කෙසේ වෙතත් එක්දින තරග වල ආදායම වැඩි වීමත් ටෙස්ට් තරග සඳහා වියදම අධික වීමත් මෙහි තිරයෙන් පිටුපස තිබෙන තවත් සත්‍යයකි.\r\n 2018 ටෙස්ට් තරගාවලියට ඈඳා ඇත්තේ 2019 දී ශ්‍රී ලංකාවේදී පැවැත්වීමට තිබූ තරග 3 ක එක්දින තරගාවලියකි. 2018 තරගාවලියෙන් ටෙස්ට් තරගයක් අහෝසි කිරීම නිසා එම ටෙස්ට් තරගය වෙනුවට එක්දින තරග දෙකක් හිලව් කරමින් එය එක්දින තරග 5 ක තරගාවලියක් බවට පත්කර තිබේ.\r\n මෙම තරගාවලියට සහභාගි වන දකුණු අප්‍රිකානු කණ්ඩායම ජූලි මස 4 වැනිදා දිවයිනට පැමිණීමට නියමිත අතර පළමු ටෙස්ට් තරගයට පෙර 7 සහ 8 යන දිනවලදී දෙදින පුහුණු තරගයකට සහභාගි වීමටද නියමිතය. දෙරට අතර පැවැත්වෙන එක්දින තරග 5 න් 3 ක් දිවා/රාත්‍රී තරග ලෙස පැවැත්වීමටද ශ්‍රී ලංකා ක්‍රිකට් ආයතනය කටයුතු සංවිධානය කර තිබේ.",
        "date": "2018-04-05 20:00:50",
        "sid": "492",
        "title": "එක්දින තරග 2ක් ටෙස්ට් තරගයක් ගිල දමයි",
        "wid": "1"
    },
    {
        "category": "ක්‍රිකට්",
        "content": "‘ශ්‍රීමත් අර්නස්ට් ද සිල්වා’ අනුස්මරණ කුසලාන වෙනුවෙන් රත්ගම දේවපතිරාජ විදුහල සහ මාදම්පා මධ්‍ය මහ විදුහල අතර දෙවැනි වරටත් පැවැත්වෙන වාර්ෂික මහ ක්‍රිකට් තරගය හෙට සහ අනිද්දා (6 සහ 7) මාදම්පා විදුහල් ක්‍රීඩාංගණයේදී පැවැත්වේ.\r\nදෙවිදුහල් අතර ඉකුත් වසරේදී (2017) පැවැති පළමු මහ ක්‍රිකට් තරගය ජයගැනීමට දේවපතිරාජ විදුහල සමත් විය. මේ වසරේදී දේවපතිරාජ විදුහල් කණ්ඩායම මෙහෙයවීමේ වගකීම පැතුම් මධුෂංකට හිමිවී ඇති අතර තිසර දිල්ෂාන් කණ්ඩායමේ උප නායකයා ලෙස කටයුතු කරයි. උදේෂ් චතුරංග මෙන්ඩිස් මාදම්පා විදුහල් කණ්ඩායමේ නායකත්වය දරණ අතර කණ්ඩායමේ උප නායකත්වය කවිඳු සුරේෂණට හිමිව තිබේ.\r\nඅන්තර් පාසල් ක්‍රිකට් තරගාවලියේ II වැනි කාණ්ඩය යටතේ තරග වදින දේවපතිරාජ විදුහල මෙවර තරග වාරයේදී තරග 14 කට සහභාගි වූ අතර ඉන් 4 කදී පූර්ණ ජයග්‍රහණ වාර්තා කිරීමට සමත් විය. තරග 2 කදී පරාජයට පත්වූ දේවපතිරාජ විදුහල සෙසු තරග 8 ජය පරාජයෙන් තොරව අවසන් කරගත්තේය. මේ වසරේ පැවැති වයස 19 න් පහළ දෙදින තරගාවලියේ සහ සීමිත ඕවර තරගාවලියේ අර්ධ අවසන් පූර්ව වටයට සුදුසුකම් ලබාගැනීමටද දේවපතිරාජ විදුහල සමත් විය.\r\nඅන්තර් පාසල් ක්‍රිකට් තරගාවලියේ III වැනි කාණ්ඩය යටතේ තරග වදින මාදම්පා විදුහල මෙවර තරග වාරයේදී 7 කට සහභාගි විය. එහිදී එක් තරගයක් ජයගැනීමට ඔවුන් සමත් වූ අතර සෙසු තරග 6 පරාජයට පත් විය.\r\nදේවපතිරාජ විදුහල් කණ්ඩායමේ ප්‍රබලම පිතිකරුවා ලෙස සැලකෙන රවීන් යසස්, මෙවර තරග වාරයේදී 1200 කට වැඩි ලකුණු සංඛ්‍යාවක් රැස්කරගෙන සිටින අතර ඊට ද්විත්ව ශතකයක් සහ ශතක 2 ක්ද ඇතුළත්ය. නායක පැතුම් මධුෂංක ලකුණු 700 ක් රැස්කරමින් සහ කඩුලු 69 ක් දවාගනිමින් තුන් ඉරියව්වෙන්ම දස්කම් දක්වා සිටියි.\r\nසධීර වීරරත්න ලකුණු 600 සීමාවද, පවන් සන්දේෂ් සහ ජීවක ශෂීන් ලකුණු 450 සීමාවද ඉක්මවා ලකුණු රැස්කරමින් දේවපතිරාජ විදුහල් කණ්ඩායමේ පිතිකරු ලැයිස්තුව ශක්තිමත් කරති.\r\nමාදම්පා විදුහලේ වැඩිම ලකුණු ලභියා වන කවිඳු ද සොයිසා 250 කට වැඩි ලකුණු සංඛ්‍යාවක් ලබා සිටින අතර මල්ෂ තරුපති කඩුලු 28 ක් බිඳහෙළා තිබේ.",
        "date": "2018-04-05 20:55:32",
        "sid": "493",
        "title": "දේවපතිරාජ - මාදම්පා තරගය 6-7",
        "wid": "1"
    },
    {
        "category": "ක්‍රිකට්",
        "content": "දික්වැල්ල විජිත මධ්‍ය මහා විද්‍යාලය සහ වීරකැටිය රාජපක්ෂ මධ්‍ය මහා විද්‍යාලය අතර මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේදී පැවැති 9 වැනි ‘රුහුණු රන් හටන’ වාර්ෂික මහ ක්‍රිකට් තරගය ජය පරාජයෙන් තොරව ඊයේ (5 වැනිදා) අවසන්විය.\r\nතරගය නිමාවන විට පන්දුවට පහරදෙමින් සිටි විජිත මධ්‍ය මහා විද්‍යාලය දෙවැනි ඉනිම සදහා කඩුල්ලක් දැවී ලකුණු 11 ක් රැස්කර සිටියේය.\r\nපළමු දින නිමාවන විට පළමු ඉනිම සදහා පන්දුවට පහරදෙමින් සිටි වීරකැටිය රාජපක්ෂ මධ්‍ය මහා විද්‍යාලය ලකුණු 19 කට කඩුලු 3 ක් අහිමි කරගෙන අසීරු තත්ත්වයක සිටියද ඉනිම අත්හිටුවන විට කඩුලු 9 කට ලකුණු 164 ක් රැස්කරමින් පළමු ඉනිමේදී පෙරමුණ ගැනීමට සමත්විය.\r\nඅර්ධ ශතකයක් (63) ලබාගනිමින් රාජපක්ෂ මධ්‍ය මහා විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්විමට දිලීප මලිත් සමත්විය.\r\nලකුණු 48 කට කඩුලු 7 ක් දවාගනිමින් විජිත මධ්‍ය මහා විද්‍යාලය වෙනුවෙන් පන්දුවෙන් දස්කම් දක්වන්නට මෙනූෂ දිනුප් සමත්විය.",
        "date": "2018-04-06 11:31:51",
        "sid": "494",
        "title": "රුහුණු රන් හටන ජය පරාජයෙන් තොරයි",
        "wid": "1"
    },
    {
        "category": "ක්‍රිකට්",
        "content": "නාත්තන්ඩිය ධම්මිස්සර ජාතික පාසල සහ හලාවත ආනන්ද විද්‍යාලය අතර නාත්තන්ඩිය ධම්මිස්සර ජාතික පාසල් ක්‍රීඩාංගණයේදී පැවැති පළමු ‘මුතු හටන’ වාර්ෂික සීමිත ඕවර ක්‍රිකට් තරගය කඩුලු 5 කින් ජයගැනිමට නාත්තන්ඩිය ධම්මිස්සර ජාතික පාසල ඊයේ (5 වැනිදා) සමත්විය. \r\n කාසියේ වාසිය දිනා පළමුව පන්දුවට පහරදුන් හලාවත ආනන්ද විද්‍යාලයට ඕවර 26.1 කදී සියලුදෙනා දැවී රැස්කිරීමට හැකිවූයේ ලකුණු 152 ක් පමණි.\r\n පසිඳු හේෂාන් (53) අර්ධ ශතකයක් ලබාගනිමින් හලාවත ආනන්ද විද්‍යාලය වෙනුවෙන් පිත්තෙන් දස්කම් දැක්වීය.\r\n මොහොමඞ් රිස්ලාන් ලකුණු 28 කට කඩුලු 5 ක් සහ රුසිරු හංසක ලකුණු 24 කට කඩුලු 3 ක් දවාගනිමින් නාත්තන්ඩිය ධම්මිස්සර ජාතික පාසල වෙනුවෙන් පන්දුවෙන් දස්කම් දැක්වූහ.\r\n ජයග්‍රහණය කරා ලකුණු 153 ක ඉලක්කයක් හඹාගිය ධම්මිස්සර ජාතික පාසල ඕවර 31.1 කදී කඩුලු 5 ක් දැවී ඉලක්කය් පහසුවෙන් පසුකිරීමට සමත්විය.\r\n කසුන් ගුණවර්ධන නොදැවී ලකුණු 40 ක්ද නිස්ලක නයනජිත් සහ නිසල් ප්‍රනාන්දු ලකුණු 30 බැගින් රැස්කරමින් ධම්මිස්සර ජාතික පාසල ජයග්‍රහණය කරා රැගෙන ගියහ.",
        "date": "2018-04-06 13:12:13",
        "sid": "495",
        "title": "නාත්තන්ඩිය ධම්මිස්සරට කඩුලු 5 ක ජයක්",
        "wid": "1"
    },
    {
        "category": "ක්‍රිකට්",
        "content": "අම්බලන්ගොඩ ශ්‍රී දේවානන්ද විද්‍යාලය සහ අම්බලන්ගොඩ ධර්මාශෝක විද්‍යාලය අතර කරන්දෙණිය විද්‍යාලයීය ක්‍රීඩාංගණයේදී ‘සුනිල සංග්‍රාමය’ වාර්ෂික මහ ක්‍රිකට් තරග සමගාමීව පැවැති සීමිත ඕවර තරගය වර්ෂාව හේතුවෙන් විසඳුමකින් තොරව අද (6 වැනිදා) අවසන්විය.\r\nදිවා ආහාරයට තරගය නතර කිරීමෙන් පසුව පස්වරු 2.05 ට පමණ ඇතිවූ අධික වර්ෂාව හේතුවෙන් පස්වරු 2.40 ට පමණ තරගය අතහැර දැමීමට විනිසුරුවරුන් විසින් තීරණය කළහ.\r\nකාසියේ වාසිය දිනාගත් ධර්මාශෝක විද්‍යාලය පළමුව පන්දුවට පහරදීම සදහා ශ්‍රී දේවානන්ද විද්‍යාලයට ආරාධනා කළ අතර ඕවර 35.1 ක් තුළ ලකුණු 165 කට සියලුදෙනා දැවී ගියහ.\r\nදසුන් ද සිල්වා (72) අර්ධ ශතකයක් රැස්කරමින් ශ්‍රී දේවානන්ද විද්‍යාලයීය ලකුණු පුවරුව ඉහළ දැමීමට උත්සහ ගත්තද සෙසු පිතිකරුවන්ගේ අසාර්ථකත්වය හේතුවෙන් අඩු ලකුණු සංඛ්‍යාවකට සීමාවිය.\r\nලකුණු 23 කට කඩුලු 5 ක් දවාගනිමින් දිනුක දිල්ශාන් ධර්මාශෝක විද්‍යාලය වෙනුවෙන් පන්දුවෙන් දස්කම් දැක්වීය.\r\nජයග්‍රහණය සදහා ලකුණු 166 ක ඉලක්කයක් හඹාගිය ධර්මාශෝක විද්‍යාලය දිවා ආහාරය සදහා තරගය නතර කරනවිට ඕවර 7 කදී ලකුණු 31 කට කඩුල්ලක් අහිමිකර ගෙන සිටියේය.",
        "date": "2018-04-06 17:09:10",
        "sid": "496",
        "title": "දේවානන්ද - ධර්මාශෝක තරගයට වැස්ස හරස්වෙයි",
        "wid": "1"
    },
    {
        "category": "ක්‍රිකට්",
        "content": "හොරණ ශ්‍රී පාලී විද්‍යාලය සහ මතුගම සී.ඩබ්ලිව්.ඩබ්ලිව්. කංනන්ගර මධ්‍ය මහා විද්‍යාලය අතර හොරණ ශ්‍රී පාලී විද්‍යාලයීය ක්‍රීඩාංගණයේදී පැවැති දෙවැනි ‘රයිගම් පස්දුන් හටන’ වාර්ෂික මහ ක්‍රිකට් තරගය ජය පරාජයෙන් තොරව අද (6 වැනිදා) අවසන්විය.  \r\nකාසියේ වාසිය දිනාගත් සී.ඩබ්ලිව්.ඩබ්ලිව්. කංනන්ගර මධ්‍ය මහා විද්‍යාලය පළමුව පන්දුවට පහරදීම සදහා ශ්‍රී පාලී විද්‍යාලයට ආරාධනා කළ අතර සියලුදෙනා දැවී ලකුණු 241 ක් රැස්කිරීමට ඔවුන් සමත්වූහ.\r\nසුරේෂ් කෞෂාන් (67) සහ දිනුක අනුපමාල් (59) අර්ධ ශතක රැස්කරමින් ශ්‍රී පාලී විද්‍යාලය වෙනුවෙන් පිත්තෙන් දස්කම් දැක්වූ අතර මිශාන් මධුශංක කඩුලු 4 ක් සහ විශ්ම නයනදරන් කඩුලු 3 ක් දවාගනිමින් සී.ඩබ්ලිව්.ඩබ්ලිව්. කංනන්ගර මධ්‍ය මහා විද්‍යාලය වෙනුවෙන් පන්දුවෙන් දස්කම් දැක්වූහ.\r\nපිළිතුරු ඉනිම ඇරඹූ සී.ඩබ්ලිව්.ඩබ්ලිව්. කංනන්ගර මධ්‍ය මහා විද්‍යාලයට සියලුදෙනා දැවී පළමු ඉනිම සඳහා රැස්කිරීමට හැකිවූයේ ලකුණු 106 ක් පමණි. ලකුණු 29 ක් ලබාගත් සත්න මිහිරාන් කංනන්ගර මධ්‍ය මහා විද්‍යාලය වෙනුවෙන් වැඩිම ලකුණු රැස්කළ පිතිකරුවා බවට පත්වන විට දිනුක අනුපමාල් කඩුලු 4 ක්ද සඳරු චමත් සහ චමත් චමුපති කඩුලු 2 බැගින් දවාගනිමින් ශ්‍රී පාලී විද්‍යාලය වෙනුවෙන් පන්දුවෙන් දස්කම් දැක්වූහ.\r\nලකුණු 135 ක් පසුපසින් සිටිමින් ඉනිමක පරාජයෙන් ගැලවීම සදහා පිට පිට දෙවැනි වරටත් පන්දුවට පහරදීම සදහා පිටියට පිවිසි කංනන්ගර මධ්‍ය මහා විද්‍යාලය දිනය නිමාවන විට සිය දෙවැනි ඉනිම සදහා කඩුලු 6 ක් දැවී ලකුණු 128 ක් රැස්කර සිටියේය.\r\nඉසුරු නිම්සර සහ සඳරු තනුසර කඩුලු 2 බැගින් දවාගැනීමට සමත්වූහ.",
        "date": "2018-04-06 18:15:27",
        "sid": "497",
        "title": "රයිගම් පස්දුන් හටන විසඳුමකින් තොරයි",
        "wid": "1"
    },
    {
        "category": "ක්‍රිකට්",
        "content": "කටුනේරිය ශාන්ත සෙබස්තියන් විද්‍යාලය සහ මිගමුව ශාන්ත පීතර විද්‍යාලය අතර කඳිරාණ ක්‍රිකට් ක්‍රීඩාංගණයේදී පැවැති 7 වැනි ‘මුහුදු ළිහිණින්ගේ හටන’ වාර්ෂික එක්දින ක්‍රිකට් තරගය ලකුණු 56 කින් ජයගැනීමට කටුනේරිය ශාන්ත සෙබස්තියන් විද්‍යාලය අද (6 වැනිදා) සමත්විය.\r\nකාසියේ වාසිය දිනාගත් ශාන්ත පීතර විද්‍යාලය පළමුව පන්දුවට පහරදීම සදහා ශාන්ත සෙබස්තියන් විද්‍යාලයට ආරධනා කළ අතර ඕවර 49.5 කදී සියලුදෙනා දැවී ලකුණු 222 ක් රැස්කිරීමට ඔවුන් සමත්වූහ.\r\nකවිඳු ඉරෝෂ් (60) සහ රවිඳු දිල්ශාන් (50) අර්ධ ශතක රැස්කරමින් ශාන්ත සෙබස්තියන් විද්‍යාලය වෙනුවෙන් පිත්තෙන් දස්කම් දැක්වූ අතර ප්‍රමෝද් කවිඳු සහ බ්‍රයන් ජුලියස් කඩුලු 3 බැගින් දවාගනිමින් ශාන්ත පීතර විද්‍යාලය වෙනුවෙන් පන්දුවෙන් දස්කම් දැක්වූහ.\r\nජයග්‍රහණය සදහා ලකුණු 223 ක ඉලක්කයක් හඹාගිය ශාන්ත පීතර විද්‍යාලයට ඕවර 45.3 කදී සියලුදෙනා දැවී රැස්කිරීමට හැකිවූයේ ලකුණු 166 ක් පමණි.\r\nඋමේෂ් ලක්ෂාන් ලකුණු 62 ක් රැස්කරමින් පිත්තෙන් දස්කම් දැක්වුවද එය ජයග්‍රහණය කරා කණ්ඩායම රැගෙන යාමට ප්‍රමාණවත් නොවීය.\r\nඋදාර මෙන්ඩිස් ලකුණු 29 කට කඩුලු 5 ක් සහ රවිඳු දිල්ශාන් ලකුණු 22 කට කඩුලු 3 ක් දවාගනිමින් කටුනේරිය ශාන්ත සෙබස්තියන් විද්‍යාලය ජයග්‍රහණය කරා රැගෙන යෑමට සමත්වූහ.",
        "date": "2018-04-06 18:49:34",
        "sid": "498",
        "title": "උදාර - රවිඳු ශා.සෙබස්තියන් විදුහලට ජය ගෙනෙති",
        "wid": "1"
    },
    {
        "category": "ක්‍රිකට්",
        "content": "කුලීගොඩ මාදප්මා මධ්‍ය මහා විද්‍යාලය සහ රත්ගම දේවපතිරාජ විද්‍යාලය අතර කුලීගොඩ මාදප්මා මධ්‍ය මහා විද්‍යාලයීය ක්‍රීඩාංගණයේදී අද (6 වැනිදා) ආරම්භවූ 2 වැනි ‘සහෝදරයන්ගේ’ හටන වාර්ෂික මහ ක්‍රිකට් තරගයේ පළමු දිනය වර්ෂාව හේතුවෙන් අවසන් වනවිට දේවපතිරාජ විද්‍යාලය පළමු ඉනිමට කඩුලු 6 ක් දැවී ලකුණු 219 ක් රැස්කර සිටියේය. පස්වරුවේ ඇතිවූ වර්ෂාව හේතුවෙන් තරගය ඕවර 48 කට සිමාවිය.    \r\nරවීන් යසස් (74) අර්ධ ශතකයක් රැස්කරමින් පළමු දිනයේ වැඩි වාසී දේවපතිරාජ විද්‍යාලයට ලබාදීමට සමත්වූ පසිඳු දසනායක ලකුණු 16 කට කඩුලු 2 ක් දවාගනිමින් මාදප්මා මධ්‍ය මහා විද්‍යාලය වෙනුවෙන් පන්දුවෙන් දස්කම් දැක්වීය.\r\nකාසියේ වාසිය දිනාගත් කුලීගොඩ මාදප්මා මධ්‍ය මහා විද්‍යාලය පළමුව පන්දුවට පහරදීම සදහා රත්ගම දේවපතිරාජ විද්‍යාලයට ආරාධනා කළේය.\r\nහෙට (7 වැනිදා) තරගයේ දෙවැනි සහ අවසන් දිනයයි.",
        "date": "2018-04-06 19:17:03",
        "sid": "499",
        "title": "සහෝදරයන්ගේ හටනට වැස්සෙන් බාධා",
        "wid": "1"
    },
    {
        "category": "ක්‍රිකට්",
        "content": "කෝට්ටේ ආනන්ද ශාස්ත්‍රාලය සහ නුගේගොඩ ශාන්ත ජෝන් විද්‍යාලය අතර ආර්.ප්‍රේමදාස ක්‍රීඩාංගණයේදී අද (6 වැනිදා) ආරම්භවූ 22 වැනි ‘ශ්‍රී ජයවර්ධනපුර හටන’ වාර්ෂික මහ ක්‍රිකට් තරගයේ පළමු දිනය අවසන් වනවිට පන්දුවට පහරදෙමින් සිටි ආනන්ද ශාස්ත්‍රාලය පළමු ඉනිමට කඩුලු 3 ක් දැවී ලකුණු 73 ක් රැස්කර සිටියේය.\r\nකාසියේ වාසිය දිනාගත් කෝට්ටේ ආනන්ද ශාස්ත්‍රාලය පළමුව පන්දුවට පහරදීම සදහා නුගේගොඩ ශාන්ත ජෝන් විද්‍යාලයට ආරාධනා කළ අතර සියලුදෙනා දැවී ඔවුන්ට රැස්කිරීමට හැකිවූයේ ලකුණු 188 ක් පමණි.\r\nනුරාජ් ප්‍රසන්න (81) අර්ධ ශතකයක් රැස්කරමින් ශාන්ත ජෝන් විද්‍යාලය වෙනුවෙන් පිත්තෙන් දස්කම් දැක්වුවද අනෙක් පිත්කරුවන් ආසාර්ථක වීම හේතුවෙන් අඩු ලකුණු සංඛ්‍යාවකට සීමා විය.\r\nආනන්ද ශාස්ත්‍රාලය වෙනුවෙන් විශිෂ්ට පන්දු යැවීමක නිරතවූ වෙනුක් හෙට්ටිආරච්චි ලකුණු 28 කට කඩුලු 6 ක් දවාගනිමින් ශාන්ත ජෝන් විද්‍යාලය අසරණ කිරීමට සමත්විය. වෙනුක් හෙට්ටිආරච්චිට අනගි සහයක් ලබාදුන් ඉසුරු අවින්ද ලකුණු 58 කට කඩුලු 3 ක් දවාගත්තේය.\r\nහෙට (7 වැනිදා) තරගයේ දෙවැනි සහ අවසන් දිනයයි.",
        "date": "2018-04-06 19:51:39",
        "sid": "500",
        "title": "වෙනුක් ශා.ජෝන් පිතිකරුවෝ අසරණ කරයි",
        "wid": "1"
    }
]